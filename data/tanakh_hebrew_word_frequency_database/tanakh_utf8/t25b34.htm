<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים ב פרק לד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
לד
<A HREF="t25b35.htm">לה</A>
<A HREF="t25b36.htm">לו</A>
<BR>
 <BR>
<A HREF="http://www.mechon-mamre.org/mp3/t25b34.mp3" TARGET="_blank">האזנה לפרק זה</A>
</P>
<HR>

<H1>דברי הימים ב פרק לד</H1>

<A NAME="1"> </A>
<P><B>א</B> בֶּן-שְׁמוֹנֶה שָׁנִים, יֹאשִׁיָּהוּ בְמָלְכוֹ; וּשְׁלֹשִׁים וְאַחַת שָׁנָה, מָלַךְ בִּירוּשָׁלִָם. 
<A NAME="2"> </A>
<B>ב</B> וַיַּעַשׂ הַיָּשָׁר, בְּעֵינֵי יְהוָה; וַיֵּלֶךְ, בְּדַרְכֵי דָּוִיד אָבִיו, וְלֹא-סָר, יָמִין וּשְׂמֹאול. 
<A NAME="3"> </A>
<B>ג</B> וּבִשְׁמוֹנֶה שָׁנִים לְמָלְכוֹ, וְהוּא עוֹדֶנּוּ נַעַר, הֵחֵל, לִדְרוֹשׁ לֵאלֹהֵי דָּוִיד אָבִיו; וּבִשְׁתֵּים עֶשְׂרֵה שָׁנָה, הֵחֵל לְטַהֵר אֶת-יְהוּדָה וִירוּשָׁלִַם, מִן-הַבָּמוֹת וְהָאֲשֵׁרִים, וְהַפְּסִלִים וְהַמַּסֵּכוֹת. 
<A NAME="4"> </A>
<B>ד</B> וַיְנַתְּצוּ לְפָנָיו, אֵת מִזְבְּחוֹת הַבְּעָלִים, וְהַחַמָּנִים אֲשֶׁר-לְמַעְלָה מֵעֲלֵיהֶם, גִּדֵּעַ; וְהָאֲשֵׁרִים וְהַפְּסִלִים וְהַמַּסֵּכוֹת, שִׁבַּר וְהֵדַק, וַיִּזְרֹק עַל-פְּנֵי הַקְּבָרִים, הַזֹּבְחִים לָהֶם. 
<A NAME="5"> </A>
<B>ה</B> וְעַצְמוֹת, כֹּהֲנִים, שָׂרַף, עַל-מזבחותים (מִזְבְּחוֹתָם); וַיְטַהֵר אֶת-יְהוּדָה, וְאֶת-יְרוּשָׁלִָם. 
<A NAME="6"> </A>
<B>ו</B> וּבְעָרֵי מְנַשֶּׁה וְאֶפְרַיִם וְשִׁמְעוֹן, וְעַד-נַפְתָּלִי, בחר בתיהם (בְּחַרְבֹתֵיהֶם), סָבִיב. 
<A NAME="7"> </A>
<B>ז</B> וַיְנַתֵּץ אֶת-הַמִּזְבְּחוֹת, וְאֶת-הָאֲשֵׁרִים וְהַפְּסִלִים כִּתַּת לְהֵדַק, וְכָל-הַחַמָּנִים גִּדַּע, בְּכָל-אֶרֶץ יִשְׂרָאֵל; וַיָּשָׁב, לִירוּשָׁלִָם.  {פ}<BR>
<A NAME="8"> </A>
<B>ח</B> וּבִשְׁנַת שְׁמוֹנֶה עֶשְׂרֵה לְמָלְכוֹ, לְטַהֵר הָאָרֶץ וְהַבָּיִת--שָׁלַח אֶת-שָׁפָן בֶּן-אֲצַלְיָהוּ וְאֶת-מַעֲשֵׂיָהוּ שַׂר-הָעִיר, וְאֵת יוֹאָח בֶּן-יוֹאָחָז הַמַּזְכִּיר, לְחַזֵּק, אֶת-בֵּית יְהוָה אֱלֹהָיו. 
<A NAME="9"> </A>
<B>ט</B> וַיָּבֹאוּ אֶל-חִלְקִיָּהוּ הַכֹּהֵן הַגָּדוֹל, וַיִּתְּנוּ אֶת-הַכֶּסֶף הַמּוּבָא בֵית-אֱלֹהִים, אֲשֶׁר אָסְפוּ-הַלְוִיִּם שֹׁמְרֵי הַסַּף מִיַּד מְנַשֶּׁה וְאֶפְרַיִם וּמִכֹּל שְׁאֵרִית יִשְׂרָאֵל, וּמִכָּל-יְהוּדָה וּבִנְיָמִן; וישבי (וַיָּשֻׁבוּ), יְרוּשָׁלִָם. 
<A NAME="10"> </A>
<B>י</B> וַיִּתְּנוּ, עַל-יַד עֹשֵׂה הַמְּלָאכָה, הַמֻּפְקָדִים, בְּבֵית יְהוָה; וַיִּתְּנוּ אֹתוֹ עוֹשֵׂי הַמְּלָאכָה, אֲשֶׁר עֹשִׂים בְּבֵית יְהוָה, לִבְדּוֹק וּלְחַזֵּק, הַבָּיִת. 
<A NAME="11"> </A>
<B>יא</B> וַיִּתְּנוּ, לֶחָרָשִׁים וְלַבֹּנִים, לִקְנוֹת אַבְנֵי מַחְצֵב, וְעֵצִים לַמְחַבְּרוֹת; וּלְקָרוֹת, אֶת-הַבָּתִּים, אֲשֶׁר הִשְׁחִיתוּ, מַלְכֵי יְהוּדָה.  {ס} 
<A NAME="12"> </A>
<B>יב</B> וְהָאֲנָשִׁים עֹשִׂים בֶּאֱמוּנָה בַּמְּלָאכָה, וַעֲלֵיהֶם מֻפְקָדִים יַחַת וְעֹבַדְיָהוּ הַלְוִיִּם מִן-בְּנֵי מְרָרִי, וּזְכַרְיָה וּמְשֻׁלָּם מִן-בְּנֵי הַקְּהָתִים, לְנַצֵּחַ; וְהַלְוִיִּם--כָּל-מֵבִין, בִּכְלֵי-שִׁיר. 
<A NAME="13"> </A>
<B>יג</B> וְעַל הַסַּבָּלִים, וּמְנַצְּחִים לְכֹל עֹשֵׂה מְלָאכָה, לַעֲבוֹדָה, וַעֲבוֹדָה; וּמֵהַלְוִיִּם, סוֹפְרִים וְשֹׁטְרִים וְשׁוֹעֲרִים. 
<A NAME="14"> </A>
<B>יד</B> וּבְהוֹצִיאָם אֶת-הַכֶּסֶף, הַמּוּבָא בֵּית יְהוָה--מָצָא חִלְקִיָּהוּ הַכֹּהֵן, אֶת-סֵפֶר תּוֹרַת-יְהוָה בְּיַד-מֹשֶׁה. 
<A NAME="15"> </A>
<B>טו</B> וַיַּעַן חִלְקִיָּהוּ, וַיֹּאמֶר אֶל-שָׁפָן הַסּוֹפֵר, סֵפֶר הַתּוֹרָה מָצָאתִי, בְּבֵית יְהוָה; וַיִּתֵּן חִלְקִיָּהוּ אֶת-הַסֵּפֶר, אֶל-שָׁפָן. 
<A NAME="16"> </A>
<B>טז</B> וַיָּבֵא שָׁפָן אֶת-הַסֵּפֶר אֶל-הַמֶּלֶךְ, וַיָּשֶׁב עוֹד אֶת-הַמֶּלֶךְ דָּבָר לֵאמֹר:  כֹּל אֲשֶׁר-נִתַּן בְּיַד-עֲבָדֶיךָ, הֵם עֹשִׂים. 
<A NAME="17"> </A>
<B>יז</B> וַיַּתִּיכוּ, אֶת-הַכֶּסֶף הַנִּמְצָא בְּבֵית-יְהוָה; וַיִּתְּנוּהוּ, עַל-יַד הַמֻּפְקָדִים, וְעַל-יַד, עוֹשֵׂי הַמְּלָאכָה. 
<A NAME="18"> </A>
<B>יח</B> וַיַּגֵּד שָׁפָן הַסּוֹפֵר, לַמֶּלֶךְ לֵאמֹר--סֵפֶר נָתַן לִי, חִלְקִיָּהוּ הַכֹּהֵן; וַיִּקְרָא-בוֹ שָׁפָן, לִפְנֵי הַמֶּלֶךְ. 
<A NAME="19"> </A>
<B>יט</B> וַיְהִי כִּשְׁמֹעַ הַמֶּלֶךְ, אֵת דִּבְרֵי הַתּוֹרָה--וַיִּקְרַע, אֶת-בְּגָדָיו. 
<A NAME="20"> </A>
<B>כ</B> וַיְצַו הַמֶּלֶךְ אֶת-חִלְקִיָּהוּ וְאֶת-אֲחִיקָם בֶּן-שָׁפָן וְאֶת-עַבְדּוֹן בֶּן-מִיכָה וְאֵת שָׁפָן הַסּוֹפֵר, וְאֵת עֲשָׂיָה עֶבֶד-הַמֶּלֶךְ--לֵאמֹר. 
<A NAME="21"> </A>
<B>כא</B> לְכוּ דִרְשׁוּ אֶת-יְהוָה בַּעֲדִי, וּבְעַד הַנִּשְׁאָר בְּיִשְׂרָאֵל וּבִיהוּדָה, עַל-דִּבְרֵי הַסֵּפֶר, אֲשֶׁר נִמְצָא:  כִּי-גְדוֹלָה חֲמַת-יְהוָה, אֲשֶׁר נִתְּכָה בָנוּ, עַל אֲשֶׁר לֹא-שָׁמְרוּ אֲבוֹתֵינוּ אֶת-דְּבַר יְהוָה, לַעֲשׂוֹת כְּכָל-הַכָּתוּב עַל-הַסֵּפֶר הַזֶּה. 
<A NAME="22"> </A>
<B>כב</B> וַיֵּלֶךְ חִלְקִיָּהוּ וַאֲשֶׁר הַמֶּלֶךְ, אֶל-חֻלְדָּה הַנְּבִיאָה אֵשֶׁת שַׁלֻּם בֶּן-תוקהת (תָּקְהַת) בֶּן-חַסְרָה שׁוֹמֵר הַבְּגָדִים, וְהִיא יוֹשֶׁבֶת בִּירוּשָׁלִַם, בַּמִּשְׁנֶה; וַיְדַבְּרוּ אֵלֶיהָ, כָּזֹאת. 
<A NAME="23"> </A>
<B>כג</B> וַתֹּאמֶר לָהֶם, כֹּה-אָמַר יְהוָה אֱלֹהֵי יִשְׂרָאֵל:  אִמְרוּ לָאִישׁ, אֲשֶׁר-שָׁלַח אֶתְכֶם אֵלָי.  {ס} 
<A NAME="24"> </A>
<B>כד</B> כֹּה אָמַר יְהוָה, הִנְנִי מֵבִיא רָעָה עַל-הַמָּקוֹם הַזֶּה וְעַל-יוֹשְׁבָיו:  אֵת כָּל-הָאָלוֹת, הַכְּתוּבוֹת עַל-הַסֵּפֶר, אֲשֶׁר קָרְאוּ, לִפְנֵי מֶלֶךְ יְהוּדָה. 
<A NAME="25"> </A>
<B>כה</B> תַּחַת אֲשֶׁר עֲזָבוּנִי, ויקטירו (וַיְקַטְּרוּ) לֵאלֹהִים אֲחֵרִים--לְמַעַן הַכְעִיסֵנִי, בְּכֹל מַעֲשֵׂי יְדֵיהֶם; וְתִתַּךְ חֲמָתִי בַּמָּקוֹם הַזֶּה, וְלֹא תִכְבֶּה. 
<A NAME="26"> </A>
<B>כו</B> וְאֶל-מֶלֶךְ יְהוּדָה, הַשֹּׁלֵחַ אֶתְכֶם לִדְרוֹשׁ בַּיהוָה--כֹּה תֹאמְרוּ, אֵלָיו:  {ס}  כֹּה-אָמַר יְהוָה אֱלֹהֵי יִשְׂרָאֵל, הַדְּבָרִים אֲשֶׁר שָׁמָעְתָּ. 
<A NAME="27"> </A>
<B>כז</B> יַעַן רַךְ-לְבָבְךָ וַתִּכָּנַע מִלִּפְנֵי אֱלֹהִים, בְּשָׁמְעֲךָ אֶת-דְּבָרָיו עַל-הַמָּקוֹם הַזֶּה וְעַל-יֹשְׁבָיו, וַתִּכָּנַע לְפָנַי, וַתִּקְרַע אֶת-בְּגָדֶיךָ וַתֵּבְךְּ לְפָנָי; וְגַם-אֲנִי שָׁמַעְתִּי, נְאֻם-יְהוָה. 
<A NAME="28"> </A>
<B>כח</B> הִנְנִי אֹסִפְךָ אֶל-אֲבֹתֶיךָ, וְנֶאֱסַפְתָּ אֶל-קִבְרוֹתֶיךָ בְּשָׁלוֹם, וְלֹא-תִרְאֶינָה עֵינֶיךָ, בְּכֹל הָרָעָה אֲשֶׁר אֲנִי מֵבִיא עַל-הַמָּקוֹם הַזֶּה וְעַל-יֹשְׁבָיו; וַיָּשִׁיבוּ אֶת-הַמֶּלֶךְ, דָּבָר.  {ס} 
<A NAME="29"> </A>
<B>כט</B> וַיִּשְׁלַח, הַמֶּלֶךְ; וַיֶּאֱסֹף, אֶת-כָּל-זִקְנֵי יְהוּדָה וִירוּשָׁלִָם. 
<A NAME="30"> </A>
<B>ל</B> וַיַּעַל הַמֶּלֶךְ בֵּית-יְהוָה וְכָל-אִישׁ יְהוּדָה וְיֹשְׁבֵי יְרוּשָׁלִַם, וְהַכֹּהֲנִים וְהַלְוִיִּם, וְכָל-הָעָם, מִגָּדוֹל וְעַד-קָטָן; וַיִּקְרָא בְאָזְנֵיהֶם, אֶת-כָּל-דִּבְרֵי סֵפֶר הַבְּרִית, הַנִּמְצָא, בֵּית יְהוָה. 
<A NAME="31"> </A>
<B>לא</B> וַיַּעֲמֹד הַמֶּלֶךְ עַל-עָמְדוֹ, וַיִּכְרֹת אֶת-הַבְּרִית לִפְנֵי יְהוָה, לָלֶכֶת אַחֲרֵי יְהוָה וְלִשְׁמוֹר אֶת-מִצְ