<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
ו
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1206.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק ו</H1>

<A NAME="1"> </A>
<P><B>א</B> וַיְהִי דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם, שִׂים פָּנֶיךָ אֶל-הָרֵי יִשְׂרָאֵל; וְהִנָּבֵא, אֲלֵיהֶם. 
<A NAME="3"> </A>
<B>ג</B> וְאָמַרְתָּ--הָרֵי יִשְׂרָאֵל, שִׁמְעוּ דְּבַר-אֲדֹנָי יְהוִה:  כֹּה-אָמַר אֲדֹנָי יְהוִה לֶהָרִים וְלַגְּבָעוֹת לָאֲפִיקִים ולגיאות (וְלַגֵּיאָיוֹת), הִנְנִי אֲנִי מֵבִיא עֲלֵיכֶם חֶרֶב, וְאִבַּדְתִּי, בָּמוֹתֵיכֶם. 
<A NAME="4"> </A>
<B>ד</B> וְנָשַׁמּוּ, מִזְבְּחוֹתֵיכֶם, וְנִשְׁבְּרוּ, חַמָּנֵיכֶם; וְהִפַּלְתִּי, חַלְלֵיכֶם, לִפְנֵי, גִּלּוּלֵיכֶם. 
<A NAME="5"> </A>
<B>ה</B> וְנָתַתִּי, אֶת-פִּגְרֵי בְּנֵי יִשְׂרָאֵל, לִפְנֵי, גִּלּוּלֵיהֶם; וְזֵרִיתִי, אֶת-עַצְמוֹתֵיכֶם, סְבִיבוֹת, מִזְבְּחוֹתֵיכֶם. 
<A NAME="6"> </A>
<B>ו</B> בְּכֹל, מוֹשְׁבוֹתֵיכֶם, הֶעָרִים תֶּחֱרַבְנָה, וְהַבָּמוֹת תִּישָׁמְנָה--לְמַעַן יֶחֶרְבוּ וְיֶאְשְׁמוּ מִזְבְּחוֹתֵיכֶם, וְנִשְׁבְּרוּ וְנִשְׁבְּתוּ גִּלּוּלֵיכֶם, וְנִגְדְּעוּ חַמָּנֵיכֶם, וְנִמְחוּ מַעֲשֵׂיכֶם. 
<A NAME="7"> </A>
<B>ז</B> וְנָפַל חָלָל, בְּתוֹכְכֶם; וִידַעְתֶּם, כִּי-אֲנִי יְהוָה. 
<A NAME="8"> </A>
<B>ח</B> וְהוֹתַרְתִּי, בִּהְיוֹת לָכֶם פְּלִיטֵי חֶרֶב--בַּגּוֹיִם:  בְּהִזָּרוֹתֵיכֶם, בָּאֲרָצוֹת. 
<A NAME="9"> </A>
<B>ט</B> וְזָכְרוּ פְלִיטֵיכֶם אוֹתִי, בַּגּוֹיִם אֲשֶׁר נִשְׁבּוּ-שָׁם, אֲשֶׁר נִשְׁבַּרְתִּי אֶת-לִבָּם הַזּוֹנֶה אֲשֶׁר-סָר מֵעָלַי, וְאֵת עֵינֵיהֶם הַזֹּנוֹת אַחֲרֵי גִּלּוּלֵיהֶם; וְנָקֹטּוּ, בִּפְנֵיהֶם, אֶל-הָרָעוֹת אֲשֶׁר עָשׂוּ, לְכֹל תּוֹעֲבֹתֵיהֶם. 
<A NAME="10"> </A>
<B>י</B> וְיָדְעוּ, כִּי-אֲנִי יְהוָה; לֹא אֶל-חִנָּם דִּבַּרְתִּי, לַעֲשׂוֹת לָהֶם הָרָעָה הַזֹּאת.  {פ}<BR>
<A NAME="11"> </A>
<B>יא</B> כֹּה-אָמַר אֲדֹנָי יְהוִה, הַכֵּה בְכַפְּךָ וּרְקַע בְּרַגְלְךָ וֶאֱמָר-אָח, אֶל כָּל-תּוֹעֲבוֹת רָעוֹת, בֵּית יִשְׂרָאֵל:  אֲשֶׁר, בַּחֶרֶב בָּרָעָב וּבַדֶּבֶר--יִפֹּלוּ. 
<A NAME="12"> </A>
<B>יב</B> הָרָחוֹק בַּדֶּבֶר יָמוּת, וְהַקָּרוֹב בַּחֶרֶב יִפּוֹל, וְהַנִּשְׁאָר וְהַנָּצוּר, בָּרָעָב יָמוּת; וְכִלֵּיתִי חֲמָתִי, בָּם. 
<A NAME="13"> </A>
<B>יג</B> וִידַעְתֶּם, כִּי-אֲנִי יְהוָה, בִּהְיוֹת חַלְלֵיהֶם בְּתוֹךְ גִּלּוּלֵיהֶם, סְבִיבוֹת מִזְבְּחוֹתֵיהֶם; אֶל כָּל-גִּבְעָה רָמָה בְּכֹל רָאשֵׁי הֶהָרִים, וְתַחַת כָּל-עֵץ רַעֲנָן וְתַחַת כָּל-אֵלָה עֲבֻתָּה, מְקוֹם אֲשֶׁר נָתְנוּ-שָׁם רֵיחַ נִיחֹחַ, לְכֹל גִּלּוּלֵיהֶם. 
<A NAME="14"> </A>
<B>יד</B> וְנָטִיתִי אֶת-יָדִי, עֲלֵיהֶם, וְנָתַתִּי אֶת-הָאָרֶץ שְׁמָמָה וּמְשַׁמָּה מִמִּדְבַּר דִּבְלָתָה, בְּכֹל מוֹשְׁבוֹתֵיהֶם; וְיָדְעוּ, כִּי-אֲנִי יְהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
ו
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1206')</SCRIPT></P>
</BODY></HTML>
