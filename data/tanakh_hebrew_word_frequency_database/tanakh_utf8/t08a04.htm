<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל א פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
ד
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
<BR>
 <BR>
<A HREF="http://www.mechon-mamre.org/mp3/t08a04.mp3" TARGET="_blank">האזנה לפרק זה</A>
</P>
<HR>

<H1>שמואל א פרק ד</H1>

<A NAME="1"> </A>
<P><B>א</B> וַיְהִי דְבַר-שְׁמוּאֵל, לְכָל-יִשְׂרָאֵל; וַיֵּצֵא יִשְׂרָאֵל לִקְרַאת פְּלִשְׁתִּים לַמִּלְחָמָה, וַיַּחֲנוּ עַל-הָאֶבֶן הָעֵזֶר, וּפְלִשְׁתִּים, חָנוּ בַאֲפֵק. 
<A NAME="2"> </A>
<B>ב</B> וַיַּעַרְכוּ פְלִשְׁתִּים לִקְרַאת יִשְׂרָאֵל, וַתִּטֹּשׁ הַמִּלְחָמָה, וַיִּנָּגֶף יִשְׂרָאֵל, לִפְנֵי פְלִשְׁתִּים; וַיַּכּוּ בַמַּעֲרָכָה בַּשָּׂדֶה, כְּאַרְבַּעַת אֲלָפִים אִישׁ. 
<A NAME="3"> </A>
<B>ג</B> וַיָּבֹא הָעָם, אֶל-הַמַּחֲנֶה, וַיֹּאמְרוּ זִקְנֵי יִשְׂרָאֵל, לָמָּה נְגָפָנוּ יְהוָה הַיּוֹם לִפְנֵי פְלִשְׁתִּים; נִקְחָה אֵלֵינוּ מִשִּׁלֹה, אֶת-אֲרוֹן בְּרִית יְהוָה, וְיָבֹא בְקִרְבֵּנוּ, וְיֹשִׁעֵנוּ מִכַּף אֹיְבֵינוּ. 
<A NAME="4"> </A>
<B>ד</B> וַיִּשְׁלַח הָעָם, שִׁלֹה, וַיִּשְׂאוּ מִשָּׁם אֵת אֲרוֹן בְּרִית-יְהוָה צְבָאוֹת, יֹשֵׁב הַכְּרֻבִים; וְשָׁם שְׁנֵי בְנֵי-עֵלִי, עִם-אֲרוֹן בְּרִית הָאֱלֹהִים--חָפְנִי, וּפִינְחָס. 
<A NAME="5"> </A>
<B>ה</B> וַיְהִי, כְּבוֹא אֲרוֹן בְּרִית-יְהוָה אֶל-הַמַּחֲנֶה, וַיָּרִעוּ כָל-יִשְׂרָאֵל, תְּרוּעָה גְדוֹלָה; וַתֵּהֹם, הָאָרֶץ. 
<A NAME="6"> </A>
<B>ו</B> וַיִּשְׁמְעוּ פְלִשְׁתִּים, אֶת-קוֹל הַתְּרוּעָה, וַיֹּאמְרוּ, מֶה קוֹל הַתְּרוּעָה הַגְּדוֹלָה הַזֹּאת בְּמַחֲנֵה הָעִבְרִים; וַיֵּדְעוּ--כִּי אֲרוֹן יְהוָה, בָּא אֶל-הַמַּחֲנֶה. 
<A NAME="7"> </A>
<B>ז</B> וַיִּרְאוּ, הַפְּלִשְׁתִּים--כִּי אָמְרוּ, בָּא אֱלֹהִים אֶל-הַמַּחֲנֶה; וַיֹּאמְרוּ אוֹי לָנוּ, כִּי לֹא הָיְתָה כָּזֹאת אֶתְמוֹל שִׁלְשֹׁם. 
<A NAME="8"> </A>
<B>ח</B> אוֹי לָנוּ--מִי יַצִּילֵנוּ, מִיַּד הָאֱלֹהִים הָאַדִּירִים הָאֵלֶּה:  אֵלֶּה הֵם הָאֱלֹהִים, הַמַּכִּים אֶת-מִצְרַיִם בְּכָל-מַכָּה--בַּמִּדְבָּר. 
<A NAME="9"> </A>
<B>ט</B> הִתְחַזְּקוּ וִהְיוּ לַאֲנָשִׁים, פְּלִשְׁתִּים--פֶּן תַּעַבְדוּ לָעִבְרִים, כַּאֲשֶׁר עָבְדוּ לָכֶם; וִהְיִיתֶם לַאֲנָשִׁים, וְנִלְחַמְתֶּם. 
<A NAME="10"> </A>
<B>י</B> וַיִּלָּחֲמוּ פְלִשְׁתִּים, וַיִּנָּגֶף יִשְׂרָאֵל וַיָּנֻסוּ אִישׁ לְאֹהָלָיו, וַתְּהִי הַמַּכָּה, גְּדוֹלָה מְאֹד; וַיִּפֹּל, מִיִּשְׂרָאֵל, שְׁלֹשִׁים אֶלֶף, רַגְלִי. 
<A NAME="11"> </A>
<B>יא</B> וַאֲרוֹן אֱלֹהִים, נִלְקָח; וּשְׁנֵי בְנֵי-עֵלִי מֵתוּ, חָפְנִי וּפִינְחָס. 
<A NAME="12"> </A>
<B>יב</B> וַיָּרָץ אִישׁ-בִּנְיָמִן מֵהַמַּעֲרָכָה, וַיָּבֹא שִׁלֹה בַּיּוֹם הַהוּא; וּמַדָּיו קְרֻעִים, וַאֲדָמָה עַל-רֹאשׁוֹ. 
<A NAME="13"> </A>
<B>יג</B> וַיָּבוֹא, וְהִנֵּה עֵלִי יֹשֵׁב עַל-הַכִּסֵּא יך (יַד) דֶּרֶךְ מְצַפֶּה--כִּי-הָיָה לִבּוֹ חָרֵד, עַל אֲרוֹן הָאֱלֹהִים; וְהָאִישׁ, בָּא לְהַגִּיד בָּעִיר, וַתִּזְעַק, כָּל-הָעִיר. 
<A NAME="14"> </A>
<B>יד</B> וַיִּשְׁמַע עֵלִי, אֶת-קוֹל הַצְּעָקָה, וַיֹּאמֶר, מֶה קוֹל הֶהָמוֹן הַזֶּה; וְהָאִישׁ מִהַר, וַיָּבֹא וַיַּגֵּד לְעֵלִי. 
<A NAME="15"> </A>
<B>טו</B> וְעֵלִי, בֶּן-תִּשְׁעִים וּשְׁמֹנֶה שָׁנָה; וְעֵינָיו קָמָה, וְלֹא יָכוֹל לִרְאוֹת. 
<A NAME="16"> </A>
<B>טז</B> וַיֹּאמֶר הָאִישׁ אֶל-עֵלִי, אָנֹכִי הַבָּא מִן-הַמַּעֲרָכָה, וַאֲנִי, מִן-הַמַּעֲרָכָה נַסְתִּי הַיּוֹם; וַיֹּאמֶר מֶה-הָיָה הַדָּבָר, בְּנִי. 
<A NAME="17"> </A>
<B>יז</B> וַיַּעַן הַמְבַשֵּׂר וַיֹּאמֶר, נָס יִשְׂרָאֵל לִפְנֵי פְלִשְׁתִּים, וְגַם מַגֵּפָה גְדוֹלָה, הָיְתָה בָעָם; וְגַם-שְׁנֵי בָנֶיךָ מֵתוּ, חָפְנִי וּפִינְחָס, וַאֲרוֹן הָאֱלֹהִים, נִלְקָחָה.  {פ}<BR>
<A NAME="18"> </A>
<B>יח</B> וַיְהִי כְּהַזְכִּירוֹ אֶת-אֲרוֹן הָאֱלֹהִים, וַיִּפֹּל מֵעַל-הַכִּסֵּא אֲחֹרַנִּית בְּעַד יַד הַשַּׁעַר וַתִּשָּׁבֵר מַפְרַקְתּוֹ וַיָּמֹת--כִּי-זָקֵן הָאִישׁ, וְכָבֵד; וְהוּא שָׁפַט אֶת-יִשְׂרָאֵל, אַרְבָּעִים שָׁנָה. 
<A NAME="19"> </A>
<B>יט</B> וְכַלָּתוֹ אֵשֶׁת-פִּינְחָס, הָרָה לָלַת, וַתִּשְׁמַע אֶת-הַשְּׁמוּעָה אֶל-הִלָּקַח אֲרוֹן הָאֱלֹהִים, וּמֵת חָמִיהָ וְאִישָׁהּ; וַתִּכְרַע וַתֵּלֶד, כִּי-נֶהֶפְכוּ עָלֶיהָ צִרֶיהָ. 
<A NAME="20"> </A>
<B>כ</B> וּכְעֵת מוּתָהּ, וַתְּדַבֵּרְנָה הַנִּצָּבוֹת עָלֶיהָ, אַל-תִּירְאִי, כִּי בֵן יָלָדְתְּ; וְלֹא עָנְתָה, וְלֹא-שָׁתָה לִבָּהּ. 
<A NAME="21"> </A>
<B>כא</B> וַתִּקְרָא לַנַּעַר, אִיכָבוֹד לֵאמֹר, גָּלָה כָבוֹד, מִיִּשְׂרָאֵל; אֶל-הִלָּקַח אֲרוֹן הָאֱלֹהִים, וְאֶל-חָמִיהָ וְאִישָׁהּ. 
<A NAME="22"> </A>
<B>כב</B> וַתֹּאמֶר, גָּלָה כָבוֹד מִיִּשְׂרָאֵל:  כִּי נִלְקַח, אֲרוֹן הָאֱלֹהִים.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
ד
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t08a04')</SCRIPT></P>
</BODY></HTML>
