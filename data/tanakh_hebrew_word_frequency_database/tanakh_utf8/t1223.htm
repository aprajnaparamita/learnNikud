<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
כג
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1223.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק כג</H1>

<A NAME="1"> </A>
<P><B>א</B> וַיְהִי דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם--שְׁתַּיִם נָשִׁים, בְּנוֹת אֵם-אַחַת הָיוּ. 
<A NAME="3"> </A>
<B>ג</B> וַתִּזְנֶינָה בְמִצְרַיִם, בִּנְעוּרֵיהֶן זָנוּ; שָׁמָּה, מֹעֲכוּ שְׁדֵיהֶן, וְשָׁם עִשּׂוּ, דַּדֵּי בְּתוּלֵיהֶן. 
<A NAME="4"> </A>
<B>ד</B> וּשְׁמוֹתָן, אָהֳלָה הַגְּדוֹלָה וְאָהֳלִיבָה אֲחוֹתָהּ, וַתִּהְיֶינָה לִי, וַתֵּלַדְנָה בָּנִים וּבָנוֹת; וּשְׁמוֹתָן--שֹׁמְרוֹן אָהֳלָה, וִירוּשָׁלִַם אָהֳלִיבָה. 
<A NAME="5"> </A>
<B>ה</B> וַתִּזֶן אָהֳלָה, תַּחְתָּי; וַתֶּעְגַּב עַל-מְאַהֲבֶיהָ, אֶל-אַשּׁוּר קְרוֹבִים. 
<A NAME="6"> </A>
<B>ו</B> לְבֻשֵׁי תְכֵלֶת פַּחוֹת וּסְגָנִים, בַּחוּרֵי חֶמֶד כֻּלָּם; פָּרָשִׁים, רֹכְבֵי סוּסִים. 
<A NAME="7"> </A>
<B>ז</B> וַתִּתֵּן תַּזְנוּתֶיהָ עֲלֵיהֶם, מִבְחַר בְּנֵי-אַשּׁוּר כֻּלָּם; וּבְכֹל אֲשֶׁר-עָגְבָה בְּכָל-גִּלּוּלֵיהֶם, נִטְמָאָה. 
<A NAME="8"> </A>
<B>ח</B> וְאֶת-תַּזְנוּתֶיהָ מִמִּצְרַיִם, לֹא עָזָבָה--כִּי אוֹתָהּ שָׁכְבוּ בִנְעוּרֶיהָ, וְהֵמָּה עִשּׂוּ דַּדֵּי בְתוּלֶיהָ; וַיִּשְׁפְּכוּ תַזְנוּתָם, עָלֶיהָ. 
<A NAME="9"> </A>
<B>ט</B> לָכֵן נְתַתִּיהָ, בְּיַד-מְאַהֲבֶיהָ--בְּיַד בְּנֵי אַשּׁוּר, אֲשֶׁר עָגְבָה עֲלֵיהֶם. 
<A NAME="10"> </A>
<B>י</B> הֵמָּה, גִּלּוּ עֶרְוָתָהּ--בָּנֶיהָ וּבְנוֹתֶיהָ לָקָחוּ, וְאוֹתָהּ בַּחֶרֶב הָרָגוּ; וַתְּהִי-שֵׁם, לַנָּשִׁים, וּשְׁפוּטִים, עָשׂוּ בָהּ.  {ס} 
<A NAME="11"> </A>
<B>יא</B> וַתֵּרֶא אֲחוֹתָהּ אָהֳלִיבָה, וַתַּשְׁחֵת עַגְבָתָהּ מִמֶּנָּה; וְאֶת-תַּזְנוּתֶיהָ--מִזְּנוּנֵי, אֲחוֹתָהּ. 
<A NAME="12"> </A>
<B>יב</B> אֶל-בְּנֵי אַשּׁוּר עָגָבָה פַּחוֹת וּסְגָנִים קְרֹבִים, לְבֻשֵׁי מִכְלוֹל, פָּרָשִׁים, רֹכְבֵי סוּסִים--בַּחוּרֵי חֶמֶד, כֻּלָּם. 
<A NAME="13"> </A>
<B>יג</B> וָאֵרֶא, כִּי נִטְמָאָה:  דֶּרֶךְ אֶחָד, לִשְׁתֵּיהֶן. 
<A NAME="14"> </A>
<B>יד</B> וַתּוֹסֶף, אֶל-תַּזְנוּתֶיהָ; וַתֵּרֶא, אַנְשֵׁי מְחֻקֶּה עַל-הַקִּיר, צַלְמֵי כשדיים (כַשְׂדִּים), חֲקֻקִים בַּשָּׁשַׁר. 
<A NAME="15"> </A>
<B>טו</B> חֲגוֹרֵי אֵזוֹר בְּמָתְנֵיהֶם, סְרוּחֵי טְבוּלִים בְּרָאשֵׁיהֶם--מַרְאֵה שָׁלִשִׁים, כֻּלָּם:  דְּמוּת בְּנֵי-בָבֶל כַּשְׂדִּים, אֶרֶץ מוֹלַדְתָּם. 
<A NAME="16"> </A>
<B>טז</B> ותעגב (וַתַּעְגְּבָה) עֲלֵיהֶם, לְמַרְאֵה עֵינֶיהָ; וַתִּשְׁלַח מַלְאָכִים אֲלֵיהֶם, כַּשְׂדִּימָה. 
<A NAME="17"> </A>
<B>יז</B> וַיָּבֹאוּ אֵלֶיהָ בְנֵי-בָבֶל לְמִשְׁכַּב דֹּדִים, וַיְטַמְּאוּ אוֹתָהּ בְּתַזְנוּתָם; וַתִּטְמָא-בָם--וַתֵּקַע נַפְשָׁהּ, מֵהֶם. 
<A NAME="18"> </A>
<B>יח</B> וַתְּגַל, תַּזְנוּתֶיהָ, וַתְּגַל, אֶת-עֶרְוָתָהּ; וַתֵּקַע נַפְשִׁי מֵעָלֶיהָ, כַּאֲשֶׁר נָקְעָה נַפְשִׁי מֵעַל אֲחוֹתָהּ. 
<A NAME="19"> </A>
<B>יט</B> וַתַּרְבֶּה, אֶת-תַּזְנוּתֶיהָ, לִזְכֹּר אֶת-יְמֵי נְעוּרֶיהָ, אֲשֶׁר זָנְתָה בְּאֶרֶץ מִצְרָיִם. 
<A NAME="20"> </A>
<B>כ</B> וַתַּעְגְּבָה, עַל פִּלַגְשֵׁיהֶם, אֲשֶׁר בְּשַׂר-חֲמוֹרִים בְּשָׂרָם, וְזִרְמַת סוּסִים זִרְמָתָם. 
<A NAME="21"> </A>
<B>כא</B> וַתִּפְקְדִי, אֵת זִמַּת נְעוּרָיִךְ; בַּעְשׂוֹת מִמִּצְרַיִם דַּדַּיִךְ, לְמַעַן שְׁדֵי נְעוּרָיִךְ.  {ס} 
<A NAME="22"> </A>
<B>כב</B> לָכֵן אָהֳלִיבָה, כֹּה-אָמַר אֲדֹנָי יְהוִה, הִנְנִי מֵעִיר אֶת-מְאַהֲבַיִךְ עָלַיִךְ, אֵת אֲשֶׁר-נָקְעָה נַפְשֵׁךְ מֵהֶם; וַהֲבֵאתִים עָלַיִךְ, מִסָּבִיב. 
<A NAME="23"> </A>
<B>כג</B> בְּנֵי בָבֶל וְכָל-כַּשְׂדִּים, פְּקוֹד וְשׁוֹעַ וְקוֹעַ, כָּל-בְּנֵי אַשּׁוּר, אוֹתָם; בַּחוּרֵי חֶמֶד פַּחוֹת וּסְגָנִים, כֻּלָּם--שָׁלִשִׁים וּקְרוּאִים, רֹכְבֵי סוּסִים כֻּלָּם. 
<A NAME="24"> </A>
<B>כד</B> וּבָאוּ עָלַיִךְ הֹצֶן רֶכֶב וְגַלְגַּל, וּבִקְהַל עַמִּים--צִנָּה וּמָגֵן וְקוֹבַע, יָשִׂימוּ עָלַיִךְ סָבִיב; וְנָתַתִּי לִפְנֵיהֶם מִשְׁפָּט, וּשְׁפָטוּךְ בְּמִשְׁפְּטֵיהֶם. 
<A NAME="25"> </A>
<B>כה</B> וְנָתַתִּי קִנְאָתִי בָּךְ, וְעָשׂוּ אוֹתָךְ בְּחֵמָה--אַפֵּךְ וְאָזְנַיִךְ יָסִירוּ, וְאַחֲרִיתֵךְ בַּחֶרֶב תִּפּוֹל; הֵמָּה, בָּנַיִךְ וּבְנוֹתַיִךְ יִקָּחוּ, וְאַחֲרִיתֵךְ, תֵּאָכֵל בָּאֵשׁ. 
<A NAME="26"> </A>
<B>כו</B> וְהִפְשִׁיטוּךְ, אֶת-בְּגָדָיִךְ; וְלָקְחוּ, כְּלֵי תִפְאַרְתֵּךְ. 
<A NAME="27"> </A>
<B>כז</B> וְהִשְׁבַּתִּי זִמָּתֵךְ מִמֵּךְ, וְאֶת-זְנוּתֵךְ מֵאֶרֶץ מִצְרָיִם; וְלֹא-תִשְׂאִי עֵינַיִךְ אֲלֵיהֶם, וּמִצְרַיִם לֹא תִזְכְּרִי-עוֹד.  {פ}<BR>
<A NAME="28"> </A>
<B>כח</B> כִּי כֹה אָמַר, אֲדֹנָי יְהוִה, הִנְנִי נֹתְנָךְ, בְּיַד אֲשֶׁר שָׂנֵאת--בְּיַד אֲשֶׁר-נָקְעָה נַפְשֵׁךְ, מֵהֶם. 
<A NAME="29"> </A>
<B>כט</B> וְעָשׂוּ אוֹתָךְ בְּשִׂנְאָה, וְלָקְחוּ כָּל-יְגִיעֵךְ, וַעֲזָבוּךְ, עֵירֹם וְעֶרְיָה; וְנִגְלָה עֶרְוַת זְנוּנַיִךְ, וְזִמָּתֵךְ וְתַזְנוּתָיִךְ. 
<A NAME="30"> </A>
<B>ל</B> עָשֹׂה אֵלֶּה, לָךְ, בִּזְנוֹתֵךְ אַחֲרֵי גוֹיִם, עַל אֲשֶׁר-נִטְמֵאת בְּגִלּוּלֵיהֶם. 
<A NAME="31"> </A>
<B>לא</B> בְּדֶרֶךְ אֲחוֹתֵךְ, הָלָכְתְּ; וְנָתַתִּי כוֹסָהּ, בְּיָדֵךְ.  {ס} 
<A NAME="32"> </A>
<B>לב</B> כֹּה אָמַר, אֲדֹנָי יְהוִה, כּוֹס אֲחוֹתֵךְ תִּשְׁתִּי, הָעֲמֻקָּה וְהָרְחָבָה; תִּהְיֶה לִצְחֹק וּלְלַעַג, מִרְבָּה לְהָכִיל. 
<A NAME="33"> </A>
<B>לג</B> שִׁכָּרוֹן וְיָגוֹן, תִּמָּלֵאִי; כּוֹס שַׁמָּה וּשְׁמָמָה, כּוֹס אֲחוֹתֵךְ שֹׁמְרוֹן. 
<A NAME="34"> </A>
<B>לד</B> וְשָׁתִית אוֹתָהּ וּמָצִית, וְאֶת-חֲרָשֶׂיהָ תְּגָרֵמִי--וְשָׁדַיִךְ תְּנַתֵּקִי:  כִּי אֲנִי דִבַּרְתִּי, נְאֻם אֲדֹנָי יְהוִה.  {ס} 
<A NAME="35"> </A>
<B>לה</B> לָכֵן, כֹּה אָמַר אֲדֹנָי יְהוִה, יַעַן שָׁכַחַתְּ אוֹתִי, וַתַּשְׁלִיכִי אוֹתִי אַחֲרֵי גַוֵּךְ; וְגַם-אַתְּ שְׂאִי זִמָּתֵךְ, וְאֶת-תַּזְנוּתָיִךְ.  {ס} 
<A NAME="36"> </A>
<B>לו</B> וַיֹּאמֶר יְהוָה, אֵלַי, בֶּן-אָדָם, הֲתִשְׁפּוֹט אֶת-אָהֳלָה וְאֶת-אָהֳלִיבָה; וְהַגֵּד לָהֶן, אֵת תוֹעֲבוֹתֵיהֶן. 
<A NAME="37"> </A>
<B>לז</B> כִּי נִאֵפוּ, וְדָם בִּידֵיהֶן, וְאֶת-גִּלּוּלֵיהֶן, נִאֵפוּ; וְגַם אֶת-בְּנֵיהֶן אֲשֶׁר יָלְדוּ-לִי, הֶעֱבִירוּ לָהֶם לְאָכְלָה. 
<A NAME="38"> </A>
<B>לח</B> עוֹד זֹאת, עָשׂוּ לִי:  טִמְּאוּ אֶת-מִקְדָּשִׁי בַּיּוֹם הַהוּא, וְאֶת-שַׁבְּתוֹתַי חִלֵּלוּ. 
<A NAME="39"> </A>
<B>לט</B> וּבְשַׁחֲטָם אֶת-בְּנֵיהֶם לְגִלּוּלֵיהֶם, וַיָּבֹאוּ אֶל-מִקְדָּשִׁי בַּיּוֹם הַהוּא לְחַלְּלוֹ; וְהִנֵּה-כֹה עָשׂוּ, בְּתוֹךְ בֵּיתִי. 
<A NAME="40"> </A>
<B>מ</B> וְאַף, כִּי תִשְׁלַחְנָה לַאֲנָשִׁים, בָּאִים, מִמֶּרְחָק--אֲשֶׁר מַלְאָךְ שָׁלוּחַ אֲלֵיהֶם, וְהִנֵּה-בָאוּ, לַאֲשֶׁר רָחַצְתְּ כָּחַלְתְּ עֵינַיִךְ, וְעָדִית עֶדִי. 
<A NAME="41"> </A>
<B>מא</B> וְיָשַׁבְתְּ עַל-מִטָּה כְבוּדָּה, וְשֻׁלְחָן עָרוּךְ לְפָנֶיהָ; וּקְטָרְתִּי וְשַׁמְנִי, שַׂמְתְּ עָלֶיהָ. 
<A NAME="42"> </A>
<B>מב</B> וְקוֹל הָמוֹן, שָׁלֵו בָהּ, וְאֶל-אֲנָשִׁים מֵרֹב אָדָם, מוּבָאִים סובאים (סָבָאִים) מִמִּדְבָּר; וַיִּתְּנוּ צְמִידִים אֶל-יְדֵיהֶן, וַעֲטֶרֶת תִּפְאֶרֶת עַל-רָאשֵׁיהֶן. 
<A NAME="43"> </A>
<B>מג</B> וָאֹמַר, לַבָּלָה נִאוּפִים; עת (עַתָּה) יזנה (יִזְנוּ) תַזְנוּתֶהָ, וָהִיא. 
<A NAME="44"> </A>
<B>מד</B> וַיָּבוֹא אֵלֶיהָ, כְּבוֹא אֶל-אִשָּׁה זוֹנָה; כֵּן בָּאוּ, אֶל-אָהֳלָה וְאֶל-אָהֳלִיבָה--אִשֹּׁת, הַזִּמָּה. 
<A NAME="45"> </A>
<B>מה</B> וַאֲנָשִׁים צַדִּיקִם, הֵמָּה יִשְׁפְּטוּ אוֹתְהֶם--מִשְׁפַּט נֹאֲפוֹת, וּמִשְׁפַּט שֹׁפְכוֹת דָּם:  כִּי נֹאֲפֹת הֵנָּה, וְדָם בִּידֵיהֶן.  {ס} 
<A NAME="46"> </A>
<B>מו</B> כִּי כֹּה אָמַר, אֲדֹנָי יְהוִה:  הַעֲלֵה עֲלֵיהֶם קָהָל, וְנָתֹן אֶתְהֶן לְזַעֲוָה וְלָבַז. 
<A NAME="47"> </A>
<B>מז</B> וְרָגְמוּ עֲלֵיהֶן אֶבֶן קָהָל, וּבָרֵא אוֹתְהֶן בְּחַרְבוֹתָם; בְּנֵיהֶם וּבְנוֹתֵיהֶם יַהֲרֹגוּ, וּבָתֵּיהֶן בָּאֵשׁ יִשְׂרֹפוּ. 
<A NAME="48"> </A>
<B>מח</B> וְהִשְׁבַּתִּי זִמָּה, מִן-הָאָרֶץ; וְנִוַּסְּרוּ כָּל-הַנָּשִׁים, וְלֹא תַעֲשֶׂינָה כְּזִמַּתְכֶנָה. 
<A NAME="49"> </A>
<B>מט</B> וְנָתְנוּ זִמַּתְכֶנָה עֲלֵיכֶן, וַחֲטָאֵי גִלּוּלֵיכֶן תִּשֶּׂאינָה; וִידַעְתֶּם, כִּי אֲנִי אֲדֹנָי יְהוִה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
כג
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1223')</SCRIPT></P>
</BODY></HTML>
