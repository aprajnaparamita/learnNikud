<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - מלכים א פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
יט
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
<A HREF="t09b01.htm">א</A>
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
<A HREF="t09b25.htm">כה</A>
<BR>
 <BR>
<A HREF="http://www.mechon-mamre.org/mp3/t09a19.mp3" TARGET="_blank">האזנה לפרק זה</A>
</P>
<HR>

<H1>מלכים א פרק יט</H1>

<A NAME="1"> </A>
<P><B>א</B> וַיַּגֵּד אַחְאָב לְאִיזֶבֶל, אֵת כָּל-אֲשֶׁר עָשָׂה אֵלִיָּהוּ, וְאֵת כָּל-אֲשֶׁר הָרַג אֶת-כָּל-הַנְּבִיאִים, בֶּחָרֶב. 
<A NAME="2"> </A>
<B>ב</B> וַתִּשְׁלַח אִיזֶבֶל מַלְאָךְ, אֶל-אֵלִיָּהוּ לֵאמֹר:  כֹּה-יַעֲשׂוּן אֱלֹהִים, וְכֹה יוֹסִפוּן, כִּי-כָעֵת מָחָר אָשִׂים אֶת-נַפְשְׁךָ, כְּנֶפֶשׁ אַחַד מֵהֶם. 
<A NAME="3"> </A>
<B>ג</B> וַיַּרְא, וַיָּקָם וַיֵּלֶךְ אֶל-נַפְשׁוֹ, וַיָּבֹא, בְּאֵר שֶׁבַע אֲשֶׁר לִיהוּדָה; וַיַּנַּח אֶת-נַעֲרוֹ, שָׁם. 
<A NAME="4"> </A>
<B>ד</B> וְהוּא-הָלַךְ בַּמִּדְבָּר, דֶּרֶךְ יוֹם, וַיָּבֹא, וַיֵּשֶׁב תַּחַת רֹתֶם אחת (אֶחָד); וַיִּשְׁאַל אֶת-נַפְשׁוֹ, לָמוּת, וַיֹּאמֶר רַב עַתָּה יְהוָה קַח נַפְשִׁי, כִּי-לֹא-טוֹב אָנֹכִי מֵאֲבֹתָי. 
<A NAME="5"> </A>
<B>ה</B> וַיִּשְׁכַּב, וַיִּישַׁן, תַּחַת, רֹתֶם אֶחָד; וְהִנֵּה-זֶה מַלְאָךְ נֹגֵעַ בּוֹ, וַיֹּאמֶר לוֹ קוּם אֱכוֹל. 
<A NAME="6"> </A>
<B>ו</B> וַיַּבֵּט, וְהִנֵּה מְרַאֲשֹׁתָיו עֻגַת רְצָפִים וְצַפַּחַת מָיִם; וַיֹּאכַל וַיֵּשְׁתְּ, וַיָּשָׁב וַיִּשְׁכָּב. 
<A NAME="7"> </A>
<B>ז</B> וַיָּשָׁב מַלְאַךְ יְהוָה שֵׁנִית וַיִּגַּע-בּוֹ, וַיֹּאמֶר קוּם אֱכֹל:  כִּי רַב מִמְּךָ, הַדָּרֶךְ. 
<A NAME="8"> </A>
<B>ח</B> וַיָּקָם, וַיֹּאכַל וַיִּשְׁתֶּה; וַיֵּלֶךְ בְּכֹחַ הָאֲכִילָה הַהִיא, אַרְבָּעִים יוֹם וְאַרְבָּעִים לַיְלָה, עַד הַר הָאֱלֹהִים, חֹרֵב. 
<A NAME="9"> </A>
<B>ט</B> וַיָּבֹא-שָׁם אֶל-הַמְּעָרָה, וַיָּלֶן שָׁם; וְהִנֵּה דְבַר-יְהוָה, אֵלָיו, וַיֹּאמֶר לוֹ, מַה-לְּךָ פֹה אֵלִיָּהוּ. 
<A NAME="10"> </A>
<B>י</B> וַיֹּאמֶר קַנֹּא קִנֵּאתִי לַיהוָה אֱלֹהֵי צְבָאוֹת, כִּי-עָזְבוּ בְרִיתְךָ בְּנֵי יִשְׂרָאֵל--אֶת-מִזְבְּחֹתֶיךָ הָרָסוּ, וְאֶת-נְבִיאֶיךָ הָרְגוּ בֶחָרֶב; וָאִוָּתֵר אֲנִי לְבַדִּי, וַיְבַקְשׁוּ אֶת-נַפְשִׁי לְקַחְתָּהּ. 
<A NAME="11"> </A>
<B>יא</B> וַיֹּאמֶר, צֵא וְעָמַדְתָּ בָהָר לִפְנֵי יְהוָה, וְהִנֵּה יְהוָה עֹבֵר וְרוּחַ גְּדוֹלָה וְחָזָק מְפָרֵק הָרִים וּמְשַׁבֵּר סְלָעִים לִפְנֵי יְהוָה, לֹא בָרוּחַ יְהוָה; וְאַחַר הָרוּחַ רַעַשׁ, לֹא בָרַעַשׁ יְהוָה. 
<A NAME="12"> </A>
<B>יב</B> וְאַחַר הָרַעַשׁ אֵשׁ, לֹא בָאֵשׁ יְהוָה; וְאַחַר הָאֵשׁ, קוֹל דְּמָמָה דַקָּה. 
<A NAME="13"> </A>
<B>יג</B> וַיְהִי כִּשְׁמֹעַ אֵלִיָּהוּ, וַיָּלֶט פָּנָיו בְּאַדַּרְתּוֹ, וַיֵּצֵא, וַיַּעֲמֹד פֶּתַח הַמְּעָרָה; וְהִנֵּה אֵלָיו, קוֹל, וַיֹּאמֶר, מַה-לְּךָ פֹה אֵלִיָּהוּ. 
<A NAME="14"> </A>
<B>יד</B> וַיֹּאמֶר קַנֹּא קִנֵּאתִי לַיהוָה אֱלֹהֵי צְבָאוֹת, כִּי-עָזְבוּ בְרִיתְךָ בְּנֵי יִשְׂרָאֵל--אֶת-מִזְבְּחֹתֶיךָ הָרָסוּ, וְאֶת-נְבִיאֶיךָ הָרְגוּ בֶחָרֶב; וָאִוָּתֵר אֲנִי לְבַדִּי, וַיְבַקְשׁוּ אֶת-נַפְשִׁי לְקַחְתָּהּ.  {ס} 
<A NAME="15"> </A>
<B>טו</B> וַיֹּאמֶר יְהוָה אֵלָיו, לֵךְ שׁוּב לְדַרְכְּךָ מִדְבַּרָה דַמָּשֶׂק; וּבָאתָ, וּמָשַׁחְתָּ אֶת-חֲזָאֵל לְמֶלֶךְ--עַל-אֲרָם. 
<A NAME="16"> </A>
<B>טז</B> וְאֵת יֵהוּא בֶן-נִמְשִׁי, תִּמְשַׁח לְמֶלֶךְ עַל-יִשְׂרָאֵל; וְאֶת-אֱלִישָׁע בֶּן-שָׁפָט מֵאָבֵל מְחוֹלָה, תִּמְשַׁח לְנָבִיא תַּחְתֶּיךָ. 
<A NAME="17"> </A>
<B>יז</B> וְהָיָה, הַנִּמְלָט מֵחֶרֶב חֲזָאֵל--יָמִית יֵהוּא; וְהַנִּמְלָט מֵחֶרֶב יֵהוּא, יָמִית אֱלִישָׁע. 
<A NAME="18"> </A>
<B>יח</B> וְהִשְׁאַרְתִּי בְיִשְׂרָאֵל, שִׁבְעַת אֲלָפִים:  כָּל-הַבִּרְכַּיִם, אֲשֶׁר לֹא-כָרְעוּ לַבַּעַל, וְכָל-הַפֶּה, אֲשֶׁר לֹא-נָשַׁק לוֹ. 
<A NAME="19"> </A>
<B>יט</B> וַיֵּלֶךְ מִשָּׁם וַיִּמְצָא אֶת-אֱלִישָׁע בֶּן-שָׁפָט, וְהוּא חֹרֵשׁ, שְׁנֵים-עָשָׂר צְמָדִים לְפָנָיו, וְהוּא בִּשְׁנֵים הֶעָשָׂר; וַיַּעֲבֹר אֵלִיָּהוּ אֵלָיו, וַיַּשְׁלֵךְ אַדַּרְתּוֹ אֵלָיו. 
<A NAME="20"> </A>
<B>כ</B> וַיַּעֲזֹב אֶת-הַבָּקָר, וַיָּרָץ אַחֲרֵי אֵלִיָּהוּ, וַיֹּאמֶר אֶשְּׁקָה-נָּא לְאָבִי וּלְאִמִּי, וְאֵלְכָה אַחֲרֶיךָ; וַיֹּאמֶר לוֹ לֵךְ שׁוּב, כִּי מֶה-עָשִׂיתִי לָךְ. 
<A NAME="21"> </A>
<B>כא</B> וַיָּשָׁב מֵאַחֲרָיו וַיִּקַּח אֶת-צֶמֶד הַבָּקָר וַיִּזְבָּחֵהוּ, וּבִכְלִי הַבָּקָר בִּשְּׁלָם הַבָּשָׂר, וַיִּתֵּן לָעָם, וַיֹּאכֵלוּ; וַיָּקָם, וַיֵּלֶךְ אַחֲרֵי אֵלִיָּהוּ--וַיְשָׁרְתֵהוּ.  {פ}</P>

<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
יט
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
<A HREF="t09b01.htm">א</A>
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
<A HREF="t09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t09a19')</SCRIPT></P>
</BODY></HTML>
