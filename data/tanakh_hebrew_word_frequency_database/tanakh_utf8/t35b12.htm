<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - נחמיה פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
יב
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35b12.mp3" TARGET="_blank">האזנה לפרק זה</A>
</P>
<HR>

<H1>נחמיה פרק יב</H1>

<A NAME="1"> </A>
<P><B>א</B> וְאֵלֶּה הַכֹּהֲנִים וְהַלְוִיִּם, אֲשֶׁר עָלוּ עִם-זְרֻבָּבֶל בֶּן-שְׁאַלְתִּיאֵל וְיֵשׁוּעַ:  שְׂרָיָה יִרְמְיָה, עֶזְרָא. 
<A NAME="2"> </A>
<B>ב</B> אֲמַרְיָה מַלּוּךְ, חַטּוּשׁ. 
<A NAME="3"> </A>
<B>ג</B> שְׁכַנְיָה רְחֻם, מְרֵמֹת. 
<A NAME="4"> </A>
<B>ד</B> עִדּוֹא גִנְּתוֹי, אֲבִיָּה. 
<A NAME="5"> </A>
<B>ה</B> מִיָּמִין מַעַדְיָה, בִּלְגָּה. 
<A NAME="6"> </A>
<B>ו</B> שְׁמַעְיָה וְיוֹיָרִיב, יְדַעְיָה. 
<A NAME="7"> </A>
<B>ז</B> סַלּוּ עָמוֹק, חִלְקִיָּה יְדַעְיָה; אֵלֶּה רָאשֵׁי הַכֹּהֲנִים וַאֲחֵיהֶם, בִּימֵי יֵשׁוּעַ.  {פ}<BR>
<A NAME="8"> </A>
<B>ח</B> וְהַלְוִיִּם, יֵשׁוּעַ בִּנּוּי קַדְמִיאֵל שֵׁרֵבְיָה--יְהוּדָה מַתַּנְיָה:  עַל-הֻיְּדוֹת, הוּא וְאֶחָיו. 
<A NAME="9"> </A>
<B>ט</B> וּבַקְבֻּקְיָה וענו (וְעֻנִּי) אֲחֵיהֶם לְנֶגְדָּם, לְמִשְׁמָרוֹת. 
<A NAME="10"> </A>
<B>י</B> וְיֵשׁוּעַ, הוֹלִיד אֶת-יוֹיָקִים; וְיוֹיָקִים הוֹלִיד אֶת-אֶלְיָשִׁיב, וְאֶלְיָשִׁיב אֶת-יוֹיָדָע. 
<A NAME="11"> </A>
<B>יא</B> וְיוֹיָדָע הוֹלִיד אֶת-יוֹנָתָן, וְיוֹנָתָן הוֹלִיד אֶת-יַדּוּעַ. 
<A NAME="12"> </A>
<B>יב</B> וּבִימֵי, יוֹיָקִים, הָיוּ כֹהֲנִים, רָאשֵׁי הָאָבוֹת:  לִשְׂרָיָה מְרָיָה, לְיִרְמְיָה חֲנַנְיָה. 
<A NAME="13"> </A>
<B>יג</B> לְעֶזְרָא מְשֻׁלָּם, לַאֲמַרְיָה יְהוֹחָנָן. 
<A NAME="14"> </A>
<B>יד</B> למלוכי (לִמְלִיכוּ), יוֹנָתָן, לִשְׁבַנְיָה, יוֹסֵף. 
<A NAME="15"> </A>
<B>טו</B> לְחָרִם עַדְנָא, לִמְרָיוֹת חֶלְקָי. 
<A NAME="16"> </A>
<B>טז</B> לעדיא (לְעִדּוֹא) זְכַרְיָה, לְגִנְּתוֹן מְשֻׁלָּם. 
<A NAME="17"> </A>
<B>יז</B> לַאֲבִיָּה, זִכְרִי; לְמִנְיָמִין--לְמוֹעַדְיָה, פִּלְטָי. 
<A NAME="18"> </A>
<B>יח</B> לְבִלְגָּה שַׁמּוּעַ, לִשְׁמַעְיָה יְהוֹנָתָן. 
<A NAME="19"> </A>
<B>יט</B> וּלְיוֹיָרִיב מַתְּנַי, לִידַעְיָה עֻזִּי. 
<A NAME="20"> </A>
<B>כ</B> לְסַלַּי קַלָּי, לְעָמוֹק עֵבֶר. 
<A NAME="21"> </A>
<B>כא</B> לְחִלְקִיָּה חֲשַׁבְיָה, לִידַעְיָה נְתַנְאֵל. 
<A NAME="22"> </A>
<B>כב</B> הַלְוִיִּם בִּימֵי אֶלְיָשִׁיב יוֹיָדָע וְיוֹחָנָן, וְיַדּוּעַ--כְּתוּבִים, רָאשֵׁי אָבוֹת; וְהַכֹּהֲנִים, עַל-מַלְכוּת דָּרְיָוֶשׁ הַפָּרְסִי.  {פ}<BR>
<A NAME="23"> </A>
<B>כג</B> בְּנֵי לֵוִי, רָאשֵׁי הָאָבוֹת, כְּתוּבִים, עַל-סֵפֶר דִּבְרֵי הַיָּמִים--וְעַד-יְמֵי, יוֹחָנָן בֶּן-אֶלְיָשִׁיב. 
<A NAME="24"> </A>
<B>כד</B> וְרָאשֵׁי הַלְוִיִּם חֲשַׁבְיָה שֵׁרֵבְיָה וְיֵשׁוּעַ בֶּן-קַדְמִיאֵל, וַאֲחֵיהֶם לְנֶגְדָּם, לְהַלֵּל לְהוֹדוֹת, בְּמִצְוַת דָּוִיד אִישׁ-הָאֱלֹהִים--מִשְׁמָר, לְעֻמַּת מִשְׁמָר. 
<A NAME="25"> </A>
<B>כה</B> מַתַּנְיָה וּבַקְבֻּקְיָה עֹבַדְיָה מְשֻׁלָּם, טַלְמוֹן עַקּוּב--שֹׁמְרִים שׁוֹעֲרִים מִשְׁמָר, בַּאֲסֻפֵּי הַשְּׁעָרִים. 
<A NAME="26"> </A>
<B>כו</B> אֵלֶּה, בִּימֵי יוֹיָקִים בֶּן-יֵשׁוּעַ בֶּן-יוֹצָדָק, וּבִימֵי נְחֶמְיָה הַפֶּחָה, וְעֶזְרָא הַכֹּהֵן הַסּוֹפֵר.  {פ}<BR>
<A NAME="27"> </A>
<B>כז</B> וּבַחֲנֻכַּת חוֹמַת יְרוּשָׁלִַם, בִּקְשׁוּ אֶת-הַלְוִיִּם מִכָּל-מְקוֹמֹתָם, לַהֲבִיאָם, לִירוּשָׁלִָם--לַעֲשֹׂת חֲנֻכָּה וְשִׂמְחָה וּבְתוֹדוֹת וּבְשִׁיר, מְצִלְתַּיִם נְבָלִים וּבְכִנֹּרוֹת. 
<A NAME="28"> </A>
<B>כח</B> וַיֵּאָסְפוּ, בְּנֵי הַמְשֹׁרְרִים, וּמִן-הַכִּכָּר סְבִיבוֹת יְרוּשָׁלִַם, וּמִן-חַצְרֵי נְטֹפָתִי. 
<A NAME="29"> </A>
<B>כט</B> וּמִבֵּית, הַגִּלְגָּל, וּמִשְּׂדוֹת גֶּבַע, וְעַזְמָוֶת:  כִּי חֲצֵרִים, בָּנוּ לָהֶם הַמְשֹׁרְרִים, סְבִיבוֹת, יְרוּשָׁלִָם. 
<A NAME="30"> </A>
<B>ל</B> וַיִּטַּהֲרוּ, הַכֹּהֲנִים וְהַלְוִיִּם; וַיְטַהֲרוּ, אֶת-הָעָם, וְאֶת-הַשְּׁעָרִים, וְאֶת-הַחוֹמָה. 
<A NAME="31"> </A>
<B>לא</B> וָאַעֲלֶה אֶת-שָׂרֵי יְהוּדָה, מֵעַל לַחוֹמָה; וָאַעֲמִידָה שְׁתֵּי תוֹדֹת גְּדוֹלֹת וְתַהֲלֻכֹת לַיָּמִין, מֵעַל לַחוֹמָה, לְשַׁעַר, הָאַשְׁפֹּת. 
<A NAME="32"> </A>
<B>לב</B> וַיֵּלֶךְ אַחֲרֵיהֶם הוֹשַׁעְיָה, וַחֲצִי שָׂרֵי יְהוּדָה. 
<A NAME="33"> </A>
<B>לג</B> וַעֲזַרְיָה עֶזְרָא, וּמְשֻׁלָּם. 
<A NAME="34"> </A>
<B>לד</B> יְהוּדָה, וּבִנְיָמִן, וּשְׁמַעְיָה, וְיִרְמְיָה.  {ס} 
<A NAME="35"> </A>
<B>לה</B> וּמִבְּנֵי הַכֹּהֲנִים, בַּחֲצֹצְרוֹת--זְכַרְיָה בֶן-יוֹנָתָן בֶּן-שְׁמַעְיָה, בֶּן-מַתַּנְיָה בֶּן-מִיכָיָה, בֶּן-זַכּוּר, בֶּן-אָסָף. 
<A NAME="36"> </A>
<B>לו</B> וְאֶחָיו שְׁמַעְיָה וַעֲזַרְאֵל מִלְלַי גִּלְלַי מָעַי נְתַנְאֵל וִיהוּדָה, חֲנָנִי, בִּכְלֵי-שִׁיר דָּוִיד, אִישׁ הָאֱלֹהִים; וְעֶזְרָא הַסּוֹפֵר, לִפְנֵיהֶם. 
<A NAME="37"> </A>
<B>לז</B> וְעַל שַׁעַר הָעַיִן וְנֶגְדָּם, עָלוּ עַל-מַעֲלוֹת עִיר דָּוִיד, בַּמַּעֲלֶה, לַחוֹמָה:  מֵעַל לְבֵית דָּוִיד, וְעַד שַׁעַר הַמַּיִם מִזְרָח. 
<A NAME="38"> </A>
<B>לח</B> וְהַתּוֹדָה הַשֵּׁנִית הַהוֹלֶכֶת לְמוֹאל, וַאֲנִי אַחֲרֶיהָ; וַחֲצִי הָעָם מֵעַל לְהַחוֹמָה, מֵעַל לְמִגְדַּל הַתַּנּוּרִים, וְעַד, הַחוֹמָה הָרְחָבָה. 
<A NAME="39"> </A>
<B>לט</B> וּמֵעַל לְשַׁעַר-אֶפְרַיִם וְעַל-שַׁעַר הַיְשָׁנָה וְעַל-שַׁעַר הַדָּגִים, וּמִגְדַּל חֲנַנְאֵל וּמִגְדַּל הַמֵּאָה, וְעַד, שַׁעַר הַצֹּאן; וְעָמְדוּ, בְּשַׁעַר הַמַּטָּרָה. 
<A NAME="40"> </A>
<B>מ</B> וַתַּעֲמֹדְנָה שְׁתֵּי הַתּוֹדֹת, בְּבֵית הָאֱלֹהִים; וַאֲנִי, וַחֲצִי הַסְּגָנִים עִמִּי. 
<A NAME="41"> </A>
<B>מא</B> וְהַכֹּהֲנִים אֶלְיָקִים מַעֲשֵׂיָה מִנְיָמִין מִיכָיָה אֶלְיוֹעֵינַי, זְכַרְיָה חֲנַנְיָה--בַּחֲצֹצְרוֹת. 
<A NAME="42"> </A>
<B>מב</B> וּמַעֲשֵׂיָה וּשְׁמַעְיָה וְאֶלְעָזָר וְעֻזִּי, וִיהוֹחָנָן וּמַלְכִּיָּה--וְעֵילָם וָעָזֶר; וַיַּשְׁמִיעוּ, הַמְשֹׁרְרִים, וְיִזְרַחְיָה, הַפָּקִיד. 
<A NAME="43"> </A>
<B>מג</B> וַיִּזְבְּחוּ בַיּוֹם-הַהוּא זְבָחִים גְּדוֹלִים וַיִּשְׂמָחוּ, כִּי הָאֱלֹהִים שִׂמְּחָם שִׂמְחָה גְדוֹלָה, וְגַם הַנָּשִׁים וְהַיְלָדִים, שָׂמֵחוּ; וַתִּשָּׁמַע שִׂמְחַת יְרוּשָׁלִַם, מֵרָחוֹק. 
<A NAME="44"> </A>
<B>מד</B> וַיִּפָּקְדוּ בַיּוֹם הַהוּא אֲנָשִׁים עַל-הַנְּשָׁכוֹת, לָאוֹצָרוֹת לַתְּרוּמוֹת לָרֵאשִׁית וְלַמַּעַשְׂרוֹת--לִכְנוֹס בָּהֶם לִשְׂדֵי הֶעָרִים מְנָאוֹת הַתּוֹרָה, לַכֹּהֲנִים וְלַלְוִיִּם:  כִּי שִׂמְחַת יְהוּדָה, עַל-הַכֹּהֲנִים וְעַל-הַלְוִיִּם הָעֹמְדִים. 
<A NAME="45"> </A>
<B>מה</B> וַיִּשְׁמְרוּ מִשְׁמֶרֶת אֱלֹהֵיהֶם, וּמִשְׁמֶרֶת הַטָּהֳרָה, וְהַמְשֹׁרְרִים, וְהַשֹּׁעֲרִים--כְּמִצְוַת דָּוִיד, שְׁלֹמֹה בְנוֹ. 
<A NAME="46"> </A>
<B>מו</B> כִּי-בִימֵי דָוִיד וְאָסָף, מִקֶּדֶם--ראש (רָאשֵׁי), הַמְשֹׁרְרִים, וְשִׁיר-תְּהִלָּה וְהֹדוֹת, לֵאלֹהִים. 
<A NAME="47"> </A>
<B>מז</B> וְכָל-יִשְׂרָאֵל בִּימֵי זְרֻבָּבֶל וּבִימֵי נְחֶמְיָה, נֹתְנִים מְנָיוֹת הַמְשֹׁרְרִים וְהַשֹּׁעֲרִים--דְּבַר-יוֹם בְּיוֹמוֹ; וּמַקְדִּשִׁים, לַלְוִיִּם, וְהַלְוִיִּם, מַקְדִּשִׁים לִבְנֵי אַהֲרֹן.  {פ}</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
יב
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35b12')</SCRIPT></P>
</BODY></HTML>
