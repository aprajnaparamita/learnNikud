<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק כד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
כד
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2724.mp3" TARGET="_blank">האזנה לפרק זה</A>
</P>
<HR>

<H1>איוב פרק כד</H1>

<A NAME="1"> </A>
<P><B>א</B>  מַדּוּעַ--מִשַּׁדַּי, לֹא-נִצְפְּנוּ עִתִּים;    וְיֹדְעָו, לֹא-חָזוּ יָמָיו.<BR>
<A NAME="2"> </A>
<B>ב</B>  גְּבֻלוֹת יַשִּׂיגוּ;    עֵדֶר גָּזְלוּ, וַיִּרְעוּ.<BR>
<A NAME="3"> </A>
<B>ג</B>  חֲמוֹר יְתוֹמִים יִנְהָגוּ;    יַחְבְּלוּ, שׁוֹר אַלְמָנָה.<BR>
<A NAME="4"> </A>
<B>ד</B>  יַטּוּ אֶבְיֹנִים מִדָּרֶךְ;    יַחַד חֻבְּאוּ, עֲנִיֵּי-אָרֶץ.<BR>
<A NAME="5"> </A>
<B>ה</B>  הֵן פְּרָאִים, בַּמִּדְבָּר--    יָצְאוּ בְּפָעֳלָם, מְשַׁחֲרֵי לַטָּרֶף;<BR>עֲרָבָה לוֹ לֶחֶם,    לַנְּעָרִים.<BR>
<A NAME="6"> </A>
<B>ו</B>  בַּשָּׂדֶה, בְּלִילוֹ יקצירו (יִקְצוֹרוּ);    וְכֶרֶם רָשָׁע יְלַקֵּשׁוּ.<BR>
<A NAME="7"> </A>
<B>ז</B>  עָרוֹם יָלִינוּ, מִבְּלִי לְבוּשׁ;    וְאֵין כְּסוּת, בַּקָּרָה.<BR>
<A NAME="8"> </A>
<B>ח</B>  מִזֶּרֶם הָרִים יִרְטָבוּ;    וּמִבְּלִי מַחְסֶה, חִבְּקוּ-צוּר.<BR>
<A NAME="9"> </A>
<B>ט</B>  יִגְזְלוּ, מִשֹּׁד יָתוֹם;    וְעַל-עָנִי יַחְבֹּלוּ.<BR>
<A NAME="10"> </A>
<B>י</B>  עָרוֹם הִלְּכוּ, בְּלִי לְבוּשׁ;    וּרְעֵבִים, נָשְׂאוּ עֹמֶר.<BR>
<A NAME="11"> </A>
<B>יא</B>  בֵּין-שׁוּרֹתָם יַצְהִירוּ;    יְקָבִים דָּרְכוּ, וַיִּצְמָאוּ.<BR>
<A NAME="12"> </A>
<B>יב</B>  מֵעִיר מְתִים, יִנְאָקוּ--    וְנֶפֶשׁ-חֲלָלִים תְּשַׁוֵּעַ:<BR>וֶאֱלוֹהַּ,    לֹא-יָשִׂים תִּפְלָה.<BR>
<A NAME="13"> </A>
<B>יג</B>  הֵמָּה, הָיוּ--בְּמֹרְדֵי-אוֹר:    לֹא-הִכִּירוּ דְרָכָיו; וְלֹא יָשְׁבוּ, בִּנְתִיבֹתָיו.<BR>
<A NAME="14"> </A>
<B>יד</B>  לָאוֹר, יָקוּם רוֹצֵחַ--יִקְטָל-עָנִי וְאֶבְיוֹן;    וּבַלַּיְלָה, יְהִי כַגַּנָּב.<BR>
<A NAME="15"> </A>
<B>טו</B>  וְעֵין נֹאֵף, שָׁמְרָה נֶשֶׁף לֵאמֹר--    לֹא-תְשׁוּרֵנִי עָיִן;<BR>וְסֵתֶר פָּנִים    יָשִׂים.<BR>
<A NAME="16"> </A>
<B>טז</B>  חָתַר בַּחֹשֶׁךְ, בָּתִּים:    יוֹמָם חִתְּמוּ-לָמוֹ; לֹא-יָדְעוּ אוֹר.<BR>
<A NAME="17"> </A>
<B>יז</B>  כִּי יַחְדָּו, בֹּקֶר לָמוֹ צַלְמָוֶת;    כִּי-יַכִּיר, בַּלְהוֹת צַלְמָוֶת.<BR>
<A NAME="18"> </A>
<B>יח</B>  קַל-הוּא, עַל-פְּנֵי-מַיִם--    תְּקֻלַּל חֶלְקָתָם בָּאָרֶץ;<BR>לֹא-יִפְנֶה,    דֶּרֶךְ כְּרָמִים.<BR>
<A NAME="19"> </A>
<B>יט</B>  צִיָּה גַם-חֹם, יִגְזְלוּ מֵימֵי-שֶׁלֶג;    שְׁאוֹל חָטָאוּ.<BR>
<A NAME="20"> </A>
<B>כ</B>  יִשְׁכָּחֵהוּ רֶחֶם, מְתָקוֹ רִמָּה--    עוֹד לֹא-יִזָּכֵר;<BR>וַתִּשָּׁבֵר כָּעֵץ    עַוְלָה.<BR>
<A NAME="21"> </A>
<B>כא</B>  רֹעֶה עֲקָרָה, לֹא תֵלֵד;    וְאַלְמָנָה, לֹא יְיֵטִיב.<BR>
<A NAME="22"> </A>
<B>כב</B>  וּמָשַׁךְ אַבִּירִים בְּכֹחוֹ;    יָקוּם, וְלֹא-יַאֲמִין בַּחַיִּין.<BR>
<A NAME="23"> </A>
<B>כג</B>  יִתֶּן-לוֹ לָבֶטַח, וְיִשָּׁעֵן;    וְעֵינֵיהוּ, עַל-דַּרְכֵיהֶם.<BR>
<A NAME="24"> </A>
<B>כד</B>  רוֹמּוּ מְּעַט, וְאֵינֶנּוּ,    וְהֻמְּכוּ, כַּכֹּל יִקָּפְצוּן;<BR>וּכְרֹאשׁ שִׁבֹּלֶת    יִמָּלוּ.<BR>
<A NAME="25"> </A>
<B>כה</B>  וְאִם-לֹא אֵפוֹ, מִי יַכְזִיבֵנִי;    וְיָשֵׂם לְאַל, מִלָּתִי.</P>

<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
כד
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2724')</SCRIPT></P>
</BODY></HTML>
