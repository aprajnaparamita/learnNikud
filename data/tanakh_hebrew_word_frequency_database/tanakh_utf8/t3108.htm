<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - קוהלת פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
<A HREF="t3103.htm">ג</A>
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
ח
<A HREF="t3109.htm">ט</A>
<A HREF="t3110.htm">י</A>
<A HREF="t3111.htm">יא</A>
<A HREF="t3112.htm">יב</A>
<BR>
 <BR>
<A HREF="http://www.mechon-mamre.org/mp3/t3108.mp3" TARGET="_blank">האזנה לפרק זה</A>
</P>
<HR>

<H1>קוהלת פרק ח</H1>

<A NAME="1"> </A>
<P><B>א</B> מִי, כְּהֶחָכָם, וּמִי יוֹדֵעַ, פֵּשֶׁר דָּבָר; חָכְמַת אָדָם תָּאִיר פָּנָיו, וְעֹז פָּנָיו יְשֻׁנֶּא. 
<A NAME="2"> </A>
<B>ב</B> אֲנִי, פִּי-מֶלֶךְ שְׁמֹר, וְעַל, דִּבְרַת שְׁבוּעַת אֱלֹהִים. 
<A NAME="3"> </A>
<B>ג</B> אַל-תִּבָּהֵל מִפָּנָיו תֵּלֵךְ, אַל-תַּעֲמֹד בְּדָבָר רָע:  כִּי כָּל-אֲשֶׁר יַחְפֹּץ, יַעֲשֶׂה. 
<A NAME="4"> </A>
<B>ד</B> בַּאֲשֶׁר דְּבַר-מֶלֶךְ, שִׁלְטוֹן; וּמִי יֹאמַר-לוֹ, מַה-תַּעֲשֶׂה. 
<A NAME="5"> </A>
<B>ה</B> שׁוֹמֵר מִצְוָה, לֹא יֵדַע דָּבָר רָע; וְעֵת וּמִשְׁפָּט, יֵדַע לֵב חָכָם. 
<A NAME="6"> </A>
<B>ו</B> כִּי לְכָל-חֵפֶץ, יֵשׁ עֵת וּמִשְׁפָּט:  כִּי-רָעַת הָאָדָם, רַבָּה עָלָיו. 
<A NAME="7"> </A>
<B>ז</B> כִּי-אֵינֶנּוּ יֹדֵעַ, מַה-שֶּׁיִּהְיֶה:  כִּי כַּאֲשֶׁר יִהְיֶה, מִי יַגִּיד לוֹ. 
<A NAME="8"> </A>
<B>ח</B> אֵין אָדָם שַׁלִּיט בָּרוּחַ, לִכְלוֹא אֶת-הָרוּחַ, וְאֵין שִׁלְטוֹן בְּיוֹם הַמָּוֶת, וְאֵין מִשְׁלַחַת בַּמִּלְחָמָה; וְלֹא-יְמַלֵּט רֶשַׁע, אֶת-בְּעָלָיו. 
<A NAME="9"> </A>
<B>ט</B> אֶת-כָּל-זֶה רָאִיתִי, וְנָתוֹן אֶת-לִבִּי, לְכָל-מַעֲשֶׂה, אֲשֶׁר נַעֲשָׂה תַּחַת הַשָּׁמֶשׁ:  עֵת, אֲשֶׁר שָׁלַט הָאָדָם בְּאָדָם--לְרַע לוֹ. 
<A NAME="10"> </A>
<B>י</B> וּבְכֵן רָאִיתִי רְשָׁעִים קְבֻרִים וָבָאוּ, וּמִמְּקוֹם קָדוֹשׁ יְהַלֵּכוּ, וְיִשְׁתַּכְּחוּ בָעִיר, אֲשֶׁר כֵּן-עָשׂוּ; גַּם-זֶה, הָבֶל. 
<A NAME="11"> </A>
<B>יא</B> אֲשֶׁר אֵין-נַעֲשָׂה פִתְגָם, מַעֲשֵׂה הָרָעָה מְהֵרָה; עַל-כֵּן מָלֵא לֵב בְּנֵי-הָאָדָם, בָּהֶם--לַעֲשׂוֹת רָע. 
<A NAME="12"> </A>
<B>יב</B> אֲשֶׁר חֹטֶא, עֹשֶׂה רָע מְאַת--וּמַאֲרִיךְ לוֹ:  כִּי, גַּם-יוֹדֵעַ אָנִי, אֲשֶׁר יִהְיֶה-טּוֹב לְיִרְאֵי הָאֱלֹהִים, אֲשֶׁר יִירְאוּ מִלְּפָנָיו. 
<A NAME="13"> </A>
<B>יג</B> וְטוֹב לֹא-יִהְיֶה לָרָשָׁע, וְלֹא-יַאֲרִיךְ יָמִים כַּצֵּל--אֲשֶׁר אֵינֶנּוּ יָרֵא, מִלִּפְנֵי אֱלֹהִים. 
<A NAME="14"> </A>
<B>יד</B> יֶשׁ-הֶבֶל, אֲשֶׁר נַעֲשָׂה עַל-הָאָרֶץ, אֲשֶׁר יֵשׁ צַדִּיקִים אֲשֶׁר מַגִּיעַ אֲלֵהֶם כְּמַעֲשֵׂה הָרְשָׁעִים, וְיֵשׁ רְשָׁעִים שֶׁמַּגִּיעַ אֲלֵהֶם כְּמַעֲשֵׂה הַצַּדִּיקִים:  אָמַרְתִּי, שֶׁגַּם-זֶה הָבֶל. 
<A NAME="15"> </A>
<B>טו</B> וְשִׁבַּחְתִּי אֲנִי, אֶת-הַשִּׂמְחָה, אֲשֶׁר אֵין-טוֹב לָאָדָם תַּחַת הַשֶּׁמֶשׁ, כִּי אִם-לֶאֱכֹל וְלִשְׁתּוֹת וְלִשְׂמוֹחַ; וְהוּא יִלְוֶנּוּ בַעֲמָלוֹ, יְמֵי חַיָּיו אֲשֶׁר-נָתַן-לוֹ הָאֱלֹהִים--תַּחַת הַשָּׁמֶשׁ. 
<A NAME="16"> </A>
<B>טז</B> כַּאֲשֶׁר נָתַתִּי אֶת-לִבִּי, לָדַעַת חָכְמָה, וְלִרְאוֹת אֶת-הָעִנְיָן, אֲשֶׁר נַעֲשָׂה עַל-הָאָרֶץ:  כִּי גַם בַּיּוֹם, וּבַלַּיְלָה--שֵׁנָה, בְּעֵינָיו אֵינֶנּוּ רֹאֶה. 
<A NAME="17"> </A>
<B>יז</B> וְרָאִיתִי, אֶת-כָּל-מַעֲשֵׂה הָאֱלֹהִים, כִּי לֹא יוּכַל הָאָדָם לִמְצוֹא אֶת-הַמַּעֲשֶׂה אֲשֶׁר נַעֲשָׂה תַחַת-הַשֶּׁמֶשׁ, בְּשֶׁל אֲשֶׁר יַעֲמֹל הָאָדָם לְבַקֵּשׁ וְלֹא יִמְצָא; וְגַם אִם-יֹאמַר הֶחָכָם לָדַעַת, לֹא יוּכַל לִמְצֹא.</P>

<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
<A HREF="t3103.htm">ג</A>
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
ח
<A HREF="t3109.htm">ט</A>
<A HREF="t3110.htm">י</A>
<A HREF="t3111.htm">יא</A>
<A HREF="t3112.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3108')</SCRIPT></P>
</BODY></HTML>
