<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2014 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
ו
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2806.mp3" TARGET="_blank">האזנה לפרק זה</A>
</P>
<HR>

<H1>משלי פרק ו</H1>

<A NAME="1"> </A>
<P><B>א</B>  בְּנִי, אִם-עָרַבְתָּ לְרֵעֶךָ;    תָּקַעְתָּ לַזָּר כַּפֶּיךָ.<BR>
<A NAME="2"> </A>
<B>ב</B>  נוֹקַשְׁתָּ בְאִמְרֵי-פִיךָ;    נִלְכַּדְתָּ, בְּאִמְרֵי-פִיךָ.<BR>
<A NAME="3"> </A>
<B>ג</B>  עֲשֵׂה זֹאת אֵפוֹא בְּנִי, וְהִנָּצֵל--    כִּי בָאתָ בְכַף-רֵעֶךָ;<BR>לֵךְ הִתְרַפֵּס,    וּרְהַב רֵעֶיךָ.<BR>
<A NAME="4"> </A>
<B>ד</B>  אַל-תִּתֵּן שֵׁנָה לְעֵינֶיךָ;    וּתְנוּמָה, לְעַפְעַפֶּיךָ.<BR>
<A NAME="5"> </A>
<B>ה</B>  הִנָּצֵל, כִּצְבִי מִיָּד;    וּכְצִפּוֹר, מִיַּד יָקוּשׁ.</P>
<A NAME="6"> </A>
<P><B>ו</B>  לֵךְ-אֶל-נְמָלָה עָצֵל;    רְאֵה דְרָכֶיהָ וַחֲכָם.<BR>
<A NAME="7"> </A>
<B>ז</B>  אֲשֶׁר אֵין-לָהּ קָצִין--    שֹׁטֵר וּמֹשֵׁל.<BR>
<A NAME="8"> </A>
<B>ח</B>  תָּכִין בַּקַּיִץ לַחְמָהּ;    אָגְרָה בַקָּצִיר, מַאֲכָלָהּ.<BR>
<A NAME="9"> </A>
<B>ט</B>  עַד-מָתַי עָצֵל תִּשְׁכָּב;    מָתַי, תָּקוּם מִשְּׁנָתֶךָ.<BR>
<A NAME="10"> </A>
<B>י</B>  מְעַט שֵׁנוֹת, מְעַט תְּנוּמוֹת;    מְעַט, חִבֻּק יָדַיִם לִשְׁכָּב.<BR>
<A NAME="11"> </A>
<B>יא</B>  וּבָא-כִמְהַלֵּךְ רֵאשֶׁךָ;    וּמַחְסֹרְךָ, כְּאִישׁ מָגֵן.</P>
<A NAME="12"> </A>
<P><B>יב</B>  אָדָם בְּלִיַּעַל, אִישׁ אָוֶן;    הוֹלֵךְ, עִקְּשׁוּת פֶּה.<BR>
<A NAME="13"> </A>
<B>יג</B>  קֹרֵץ בְּעֵינָו, מֹלֵל בְּרַגְלָו;    מֹרֶה, בְּאֶצְבְּעֹתָיו.<BR>
<A NAME="14"> </A>
<B>יד</B>  תַּהְפֻּכוֹת, בְּלִבּוֹ--חֹרֵשׁ רָע בְּכָל-עֵת;    מדנים (מִדְיָנִים) יְשַׁלֵּחַ.<BR>
<A NAME="15"> </A>
<B>טו</B>  עַל-כֵּן--פִּתְאֹם, יָבוֹא אֵידוֹ;    פֶּתַע יִשָּׁבֵר, וְאֵין מַרְפֵּא.</P>
<A NAME="16"> </A>
<P><B>טז</B>  שֶׁשׁ-הֵנָּה, שָׂנֵא יְהוָה;    וְשֶׁבַע, תועבות (תּוֹעֲבַת) נַפְשׁוֹ.<BR>
<A NAME="17"> </A>
<B>יז</B>  עֵינַיִם רָמוֹת, לְשׁוֹן שָׁקֶר;    וְיָדַיִם, שֹׁפְכוֹת דָּם-נָקִי.<BR>
<A NAME="18"> </A>
<B>יח</B>  לֵב--חֹרֵשׁ, מַחְשְׁבוֹת אָוֶן;    רַגְלַיִם מְמַהֲרוֹת, לָרוּץ לָרָעָה.<BR>
<A NAME="19"> </A>
<B>יט</B>  יָפִיחַ כְּזָבִים, עֵד שָׁקֶר;    וּמְשַׁלֵּחַ מְדָנִים, בֵּין אַחִים.</P>
<A NAME="20"> </A>
<P><B>כ</B>  נְצֹר בְּנִי, מִצְוַת אָבִיךָ;    וְאַל-תִּטֹּשׁ, תּוֹרַת אִמֶּךָ.<BR>
<A NAME="21"> </A>
<B>כא</B>  קָשְׁרֵם עַל-לִבְּךָ תָמִיד;    עָנְדֵם, עַל-גַּרְגְּרֹתֶךָ.<BR>
<A NAME="22"> </A>
<B>כב</B>  בְּהִתְהַלֶּכְךָ, תַּנְחֶה אֹתָךְ--    בְּשָׁכְבְּךָ, תִּשְׁמֹר עָלֶיךָ;<BR>וַהֲקִיצוֹתָ,    הִיא תְשִׂיחֶךָ.<BR>
<A NAME="23"> </A>
<B>כג</B>  כִּי נֵר מִצְוָה, וְתוֹרָה אוֹר;    וְדֶרֶךְ חַיִּים, תּוֹכְחוֹת מוּסָר.<BR>
<A NAME="24"> </A>
<B>כד</B>  לִשְׁמָרְךָ, מֵאֵשֶׁת רָע;    מֵחֶלְקַת, לָשׁוֹן נָכְרִיָּה.<BR>
<A NAME="25"> </A>
<B>כה</B>  אַל-תַּחְמֹד יָפְיָהּ, בִּלְבָבֶךָ;    וְאַל-תִּקָּחֲךָ, בְּעַפְעַפֶּיהָ.<BR>
<A NAME="26"> </A>
<B>כו</B>  כִּי בְעַד-אִשָּׁה זוֹנָה,    עַד-כִּכַּר-לָחֶם:<BR>וְאֵשֶׁת אִישׁ--    נֶפֶשׁ יְקָרָה תָצוּד.</P>
<A NAME="27"> </A>
<P><B>כז</B>  הֲיַחְתֶּה אִישׁ אֵשׁ בְּחֵיקוֹ;    וּבְגָדָיו, לֹא תִשָּׂרַפְנָה.<BR>
<A NAME="28"> </A>
<B>כח</B>  אִם-יְהַלֵּךְ אִישׁ, עַל-הַגֶּחָלִים;    וְרַגְלָיו, לֹא תִכָּוֶינָה.<BR>
<A NAME="29"> </A>
<B>כט</B>  כֵּן--הַבָּא, אֶל-אֵשֶׁת רֵעֵהוּ:    לֹא-יִנָּקֶה, כָּל-הַנֹּגֵעַ בָּהּ.<BR>
<A NAME="30"> </A>
<B>ל</B>  לֹא-יָבוּזוּ לַגַּנָּב, כִּי יִגְנוֹב--    לְמַלֵּא נַפְשׁוֹ, כִּי יִרְעָב.<BR>
<A NAME="31"> </A>
<B>לא</B>  וְנִמְצָא, יְשַׁלֵּם שִׁבְעָתָיִם:    אֶת-כָּל-הוֹן בֵּיתוֹ יִתֵּן.<BR>
<A NAME="32"> </A>
<B>לב</B>  נֹאֵף אִשָּׁה חֲסַר-לֵב;    מַשְׁחִית נַפְשׁוֹ, הוּא יַעֲשֶׂנָּה.<BR>
<A NAME="33"> </A>
<B>לג</B>  נֶגַע-וְקָלוֹן יִמְצָא;    וְחֶרְפָּתוֹ, לֹא תִמָּחֶה.<BR>
<A NAME="34"> </A>
<B>לד</B>  כִּי-קִנְאָה חֲמַת-גָּבֶר;    וְלֹא-יַחְמוֹל, בְּיוֹם נָקָם.<BR>
<A NAME="35"> </A>
<B>לה</B>  לֹא-יִשָּׂא, פְּנֵי כָל-כֹּפֶר;    וְלֹא-יֹאבֶה, כִּי תַרְבֶּה-שֹּׁחַד.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
ו
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2806')</SCRIPT></P>
</BODY></HTML>
