<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
יב
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2712.mp3" TARGET="_blank">האזנה לפרק זה</A>
</P>
<HR>

<H1>איוב פרק יב</H1>

<A NAME="1"> </A>
<P><B>א</B>                  וַיַּעַן אִיּוֹב, וַיֹּאמַר.<BR>
<A NAME="2"> </A>
<B>ב</B>  אָמְנָם, כִּי אַתֶּם-עָם;    וְעִמָּכֶם, תָּמוּת חָכְמָה.<BR>
<A NAME="3"> </A>
<B>ג</B>  גַּם-לִי לֵבָב, כְּמוֹכֶם--לֹא-נֹפֵל אָנֹכִי מִכֶּם;    וְאֶת-מִי-אֵין כְּמוֹ-אֵלֶּה.<BR>
<A NAME="4"> </A>
<B>ד</B>  שְׂחֹק לְרֵעֵהוּ, אֶהְיֶה--קֹרֵא לֶאֱלוֹהַּ, וַיַּעֲנֵהוּ;    שְׂחוֹק, צַדִּיק תָּמִים.<BR>
<A NAME="5"> </A>
<B>ה</B>  לַפִּיד בּוּז, לְעַשְׁתּוּת שַׁאֲנָן--    נָכוֹן, לְמוֹעֲדֵי רָגֶל.<BR>
<A NAME="6"> </A>
<B>ו</B>  יִשְׁלָיוּ אֹהָלִים, לְשֹׁדְדִים, וּבַטֻּחוֹת, לְמַרְגִּיזֵי אֵל--    לַאֲשֶׁר הֵבִיא אֱלוֹהַּ בְּיָדוֹ.<BR>
<A NAME="7"> </A>
<B>ז</B>  וְאוּלָם--שְׁאַל-נָא בְהֵמוֹת וְתֹרֶךָּ;    וְעוֹף הַשָּׁמַיִם, וְיַגֶּד-לָךְ.<BR>
<A NAME="8"> </A>
<B>ח</B>  אוֹ שִׂיחַ לָאָרֶץ וְתֹרֶךָּ;    וִיסַפְּרוּ לְךָ, דְּגֵי הַיָּם.<BR>
<A NAME="9"> </A>
<B>ט</B>  מִי, לֹא-יָדַע בְּכָל-אֵלֶּה:    כִּי יַד-יְהוָה, עָשְׂתָה זֹּאת.<BR>
<A NAME="10"> </A>
<B>י</B>  אֲשֶׁר בְּיָדוֹ, נֶפֶשׁ כָּל-חָי;    וְרוּחַ, כָּל-בְּשַׂר-אִישׁ.<BR>
<A NAME="11"> </A>
<B>יא</B>  הֲלֹא-אֹזֶן, מִלִּין תִּבְחָן;    וְחֵךְ, אֹכֶל יִטְעַם-לוֹ.<BR>
<A NAME="12"> </A>
<B>יב</B>  בִּישִׁישִׁים חָכְמָה;    וְאֹרֶךְ יָמִים תְּבוּנָה.<BR>
<A NAME="13"> </A>
<B>יג</B>  עִמּוֹ, חָכְמָה וּגְבוּרָה;    לוֹ, עֵצָה וּתְבוּנָה.<BR>
<A NAME="14"> </A>
<B>יד</B>  הֵן יַהֲרוֹס, וְלֹא יִבָּנֶה;    יִסְגֹּר עַל-אִישׁ, וְלֹא יִפָּתֵחַ.<BR>
<A NAME="15"> </A>
<B>טו</B>  הֵן יַעְצֹר בַּמַּיִם וְיִבָשׁוּ;    וִישַׁלְּחֵם, וְיַהַפְכוּ אָרֶץ.<BR>
<A NAME="16"> </A>
<B>טז</B>  עִמּוֹ, עֹז וְתוּשִׁיָּה;    לוֹ, שֹׁגֵג וּמַשְׁגֶּה.<BR>
<A NAME="17"> </A>
<B>יז</B>  מוֹלִיךְ יוֹעֲצִים שׁוֹלָל;    וְשֹׁפְטִים יְהוֹלֵל.<BR>
<A NAME="18"> </A>
<B>יח</B>  מוּסַר מְלָכִים פִּתֵּחַ;    וַיֶּאְסֹר אֵזוֹר, בְּמָתְנֵיהֶם.<BR>
<A NAME="19"> </A>
<B>יט</B>  מוֹלִיךְ כֹּהֲנִים שׁוֹלָל;    וְאֵתָנִים יְסַלֵּף.<BR>
<A NAME="20"> </A>
<B>כ</B>  מֵסִיר שָׂפָה, לְנֶאֱמָנִים;    וְטַעַם זְקֵנִים יִקָּח.<BR>
<A NAME="21"> </A>
<B>כא</B>  שׁוֹפֵךְ בּוּז, עַל-נְדִיבִים;    וּמְזִיחַ אֲפִיקִים רִפָּה.<BR>
<A NAME="22"> </A>
<B>כב</B>  מְגַלֶּה עֲמֻקוֹת, מִנִּי-חֹשֶׁךְ;    וַיֹּצֵא לָאוֹר צַלְמָוֶת.<BR>
<A NAME="23"> </A>
<B>כג</B>  מַשְׂגִּיא לַגּוֹיִם, וַיְאַבְּדֵם;    שֹׁטֵחַ לַגּוֹיִם, וַיַּנְחֵם.<BR>
<A NAME="24"> </A>
<B>כד</B>  מֵסִיר--לֵב, רָאשֵׁי עַם-הָאָרֶץ;    וַיַּתְעֵם, בְּתֹהוּ לֹא-דָרֶךְ.<BR>
<A NAME="25"> </A>
<B>כה</B>  יְמַשְׁשׁוּ-חֹשֶׁךְ וְלֹא-אוֹר;    וַיַּתְעֵם, כַּשִּׁכּוֹר.</P>

<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
יב
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2712')</SCRIPT></P>
</BODY></HTML>
