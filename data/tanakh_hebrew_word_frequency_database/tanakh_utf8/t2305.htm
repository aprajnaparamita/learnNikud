<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - זכריה פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
<A HREF="t2302.htm">ב</A>
<A HREF="t2303.htm">ג</A>
<A HREF="t2304.htm">ד</A>
ה
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
<BR>
 <BR>
<A HREF="http://www.mechon-mamre.org/mp3/t2305.mp3" TARGET="_blank">האזנה לפרק זה</A>
</P>
<HR>

<H1>זכריה פרק ה</H1>

<A NAME="1"> </A>
<P><B>א</B> וָאָשׁוּב, וָאֶשָּׂא עֵינַי וָאֶרְאֶה; וְהִנֵּה, מְגִלָּה עָפָה. 
<A NAME="2"> </A>
<B>ב</B> וַיֹּאמֶר אֵלַי, מָה אַתָּה רֹאֶה; וָאֹמַר, אֲנִי רֹאֶה מְגִלָּה עָפָה--אָרְכָּהּ עֶשְׂרִים בָּאַמָּה, וְרָחְבָּהּ עֶשֶׂר בָּאַמָּה. 
<A NAME="3"> </A>
<B>ג</B> וַיֹּאמֶר אֵלַי--זֹאת הָאָלָה, הַיּוֹצֵאת עַל-פְּנֵי כָל-הָאָרֶץ:  כִּי כָל-הַגֹּנֵב, מִזֶּה כָּמוֹהָ נִקָּה, וְכָל-הַנִּשְׁבָּע, מִזֶּה כָּמוֹהָ נִקָּה. 
<A NAME="4"> </A>
<B>ד</B> הוֹצֵאתִיהָ, נְאֻם יְהוָה צְבָאוֹת, וּבָאָה אֶל-בֵּית הַגַּנָּב, וְאֶל-בֵּית הַנִּשְׁבָּע בִּשְׁמִי לַשָּׁקֶר; וְלָנֶה בְּתוֹךְ בֵּיתוֹ, וְכִלַּתּוּ וְאֶת-עֵצָיו וְאֶת-אֲבָנָיו. 
<A NAME="5"> </A>
<B>ה</B> וַיֵּצֵא, הַמַּלְאָךְ הַדֹּבֵר בִּי; וַיֹּאמֶר אֵלַי--שָׂא נָא עֵינֶיךָ וּרְאֵה, מָה הַיּוֹצֵאת הַזֹּאת. 
<A NAME="6"> </A>
<B>ו</B> וָאֹמַר, מַה-הִיא; וַיֹּאמֶר, זֹאת הָאֵיפָה הַיּוֹצֵאת, וַיֹּאמֶר, זֹאת עֵינָם בְּכָל-הָאָרֶץ. 
<A NAME="7"> </A>
<B>ז</B> וְהִנֵּה כִּכַּר עֹפֶרֶת, נִשֵּׂאת; וְזֹאת אִשָּׁה אַחַת, יוֹשֶׁבֶת בְּתוֹךְ הָאֵיפָה. 
<A NAME="8"> </A>
<B>ח</B> וַיֹּאמֶר זֹאת הָרִשְׁעָה, וַיַּשְׁלֵךְ אֹתָהּ אֶל-תּוֹךְ הָאֵיפָה; וַיַּשְׁלֵךְ אֶת-אֶבֶן הָעוֹפֶרֶת, אֶל-פִּיהָ.  {ס} 
<A NAME="9"> </A>
<B>ט</B> וָאֶשָּׂא עֵינַי וָאֵרֶא, וְהִנֵּה שְׁתַּיִם נָשִׁים יוֹצְאוֹת וְרוּחַ בְּכַנְפֵיהֶם, וְלָהֵנָּה כְנָפַיִם, כְּכַנְפֵי הַחֲסִידָה; וַתִּשֶּׂאנָה, אֶת-הָאֵיפָה, בֵּין הָאָרֶץ, וּבֵין הַשָּׁמָיִם. 
<A NAME="10"> </A>
<B>י</B> וָאֹמַר, אֶל-הַמַּלְאָךְ הַדֹּבֵר בִּי:  אָנָה הֵמָּה מוֹלִכוֹת, אֶת-הָאֵיפָה. 
<A NAME="11"> </A>
<B>יא</B> וַיֹּאמֶר אֵלַי, לִבְנוֹת-לָה בַיִת בְּאֶרֶץ שִׁנְעָר; וְהוּכַן וְהֻנִּיחָה שָּׁם, עַל-מְכֻנָתָהּ.  {ס}</P>

<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
<A HREF="t2302.htm">ב</A>
<A HREF="t2303.htm">ג</A>
<A HREF="t2304.htm">ד</A>
ה
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2305')</SCRIPT></P>
</BODY></HTML>
