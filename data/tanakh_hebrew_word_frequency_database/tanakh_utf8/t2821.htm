<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
כא
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2821.mp3" TARGET="_blank">האזנה לפרק זה</A>
</P>
<HR>

<H1>משלי פרק כא</H1>

<A NAME="1"> </A>
<P><B>א</B>  פַּלְגֵי-מַיִם לֶב-מֶלֶךְ, בְּיַד-יְהוָה;    עַל-כָּל-אֲשֶׁר יַחְפֹּץ יַטֶּנּוּ.<BR>
<A NAME="2"> </A>
<B>ב</B>  כָּל-דֶּרֶךְ-אִישׁ, יָשָׁר בְּעֵינָיו;    וְתֹכֵן לִבּוֹת יְהוָה.<BR>
<A NAME="3"> </A>
<B>ג</B>  עֲשֹׂה, צְדָקָה וּמִשְׁפָּט--    נִבְחָר לַיהוָה מִזָּבַח.<BR>
<A NAME="4"> </A>
<B>ד</B>  רוּם-עֵינַיִם, וּרְחַב-לֵב--    נִר רְשָׁעִים חַטָּאת.<BR>
<A NAME="5"> </A>
<B>ה</B>  מַחְשְׁבוֹת חָרוּץ, אַךְ-לְמוֹתָר;    וְכָל-אָץ, אַךְ-לְמַחְסוֹר.<BR>
<A NAME="6"> </A>
<B>ו</B>  פֹּעַל אֹצָרוֹת, בִּלְשׁוֹן שָׁקֶר--    הֶבֶל נִדָּף, מְבַקְשֵׁי-מָוֶת.<BR>
<A NAME="7"> </A>
<B>ז</B>  שֹׁד-רְשָׁעִים יְגוֹרֵם:    כִּי מֵאֲנוּ, לַעֲשׂוֹת מִשְׁפָּט.<BR>
<A NAME="8"> </A>
<B>ח</B>  הֲפַכְפַּךְ דֶּרֶךְ אִישׁ וָזָר;    וְזַךְ, יָשָׁר פָּעֳלוֹ.<BR>
<A NAME="9"> </A>
<B>ט</B>  טוֹב, לָשֶׁבֶת עַל-פִּנַּת-גָּג--    מֵאֵשֶׁת מִדְיָנִים, וּבֵית חָבֶר.<BR>
<A NAME="10"> </A>
<B>י</B>  נֶפֶשׁ רָשָׁע, אִוְּתָה-רָע;    לֹא-יֻחַן בְּעֵינָיו רֵעֵהוּ.<BR>
<A NAME="11"> </A>
<B>יא</B>  בַּעֲנָשׁ-לֵץ, יֶחְכַּם-פֶּתִי;    וּבְהַשְׂכִּיל לְחָכָם, יִקַּח-דָּעַת.<BR>
<A NAME="12"> </A>
<B>יב</B>  מַשְׂכִּיל צַדִּיק, לְבֵית רָשָׁע;    מְסַלֵּף רְשָׁעִים לָרָע.<BR>
<A NAME="13"> </A>
<B>יג</B>  אֹטֵם אָזְנוֹ, מִזַּעֲקַת-דָּל--    גַּם-הוּא יִקְרָא, וְלֹא יֵעָנֶה.<BR>
<A NAME="14"> </A>
<B>יד</B>  מַתָּן בַּסֵּתֶר, יִכְפֶּה-אָף;    וְשֹׁחַד בַּחֵק, חֵמָה עַזָּה.<BR>
<A NAME="15"> </A>
<B>טו</B>  שִׂמְחָה לַצַּדִּיק, עֲשׂוֹת מִשְׁפָּט;    וּמְחִתָּה, לְפֹעֲלֵי אָוֶן.<BR>
<A NAME="16"> </A>
<B>טז</B>  אָדָם--תּוֹעֶה, מִדֶּרֶךְ הַשְׂכֵּל:    בִּקְהַל רְפָאִים יָנוּחַ.<BR>
<A NAME="17"> </A>
<B>יז</B>  אִישׁ מַחְסוֹר, אֹהֵב שִׂמְחָה;    אֹהֵב יַיִן-וָשֶׁמֶן, לֹא יַעֲשִׁיר.<BR>
<A NAME="18"> </A>
<B>יח</B>  כֹּפֶר לַצַּדִּיק רָשָׁע;    וְתַחַת יְשָׁרִים בּוֹגֵד.<BR>
<A NAME="19"> </A>
<B>יט</B>  טוֹב, שֶׁבֶת בְּאֶרֶץ-מִדְבָּר--    מֵאֵשֶׁת מדונים (מִדְיָנִים) וָכָעַס.<BR>
<A NAME="20"> </A>
<B>כ</B>  אוֹצָר, נֶחְמָד וָשֶׁמֶן--בִּנְוֵה חָכָם;    וּכְסִיל אָדָם יְבַלְּעֶנּוּ.<BR>
<A NAME="21"> </A>
<B>כא</B>  רֹדֵף, צְדָקָה וָחָסֶד--    יִמְצָא חַיִּים, צְדָקָה וְכָבוֹד.<BR>
<A NAME="22"> </A>
<B>כב</B>  עִיר גִּבֹּרִים, עָלָה חָכָם;    וַיֹּרֶד, עֹז מִבְטֶחָה.<BR>
<A NAME="23"> </A>
<B>כג</B>  שֹׁמֵר פִּיו, וּלְשׁוֹנוֹ--    שֹׁמֵר מִצָּרוֹת נַפְשׁוֹ.<BR>
<A NAME="24"> </A>
<B>כד</B>  זֵד יָהִיר, לֵץ שְׁמוֹ--    עוֹשֶׂה, בְּעֶבְרַת זָדוֹן.<BR>
<A NAME="25"> </A>
<B>כה</B>  תַּאֲוַת עָצֵל תְּמִיתֶנּוּ:    כִּי-מֵאֲנוּ יָדָיו לַעֲשׂוֹת.<BR>
<A NAME="26"> </A>
<B>כו</B>  כָּל-הַיּוֹם, הִתְאַוָּה תַאֲוָה;    וְצַדִּיק יִתֵּן, וְלֹא יַחְשֹׂךְ.<BR>
<A NAME="27"> </A>
<B>כז</B>  זֶבַח רְשָׁעִים, תּוֹעֵבָה;    אַף, כִּי-בְזִמָּה יְבִיאֶנּוּ.<BR>
<A NAME="28"> </A>
<B>כח</B>  עֵד-כְּזָבִים יֹאבֵד;    וְאִישׁ שׁוֹמֵעַ, לָנֶצַח יְדַבֵּר.<BR>
<A NAME="29"> </A>
<B>כט</B>  הֵעֵז אִישׁ רָשָׁע בְּפָנָיו;    וְיָשָׁר, הוּא יכין דרכיו (יָבִין דַּרְכּוֹ).<BR>
<A NAME="30"> </A>
<B>ל</B>  אֵין חָכְמָה, וְאֵין תְּבוּנָה--    וְאֵין עֵצָה, לְנֶגֶד יְהוָה.</P>
<A NAME="31"> </A>
<P><B>לא</B>  סוּס--מוּכָן, לְיוֹם מִלְחָמָה;    וְלַיהוָה, הַתְּשׁוּעָה.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
כא
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2821')</SCRIPT></P>
</BODY></HTML>
