<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים א פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
כג
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
<BR>
 <BR>
<A HREF="http://www.mechon-mamre.org/mp3/t25a23.mp3" TARGET="_blank">האזנה לפרק זה</A>
</P>
<HR>

<H1>דברי הימים א פרק כג</H1>

<A NAME="1"> </A>
<P><B>א</B> וְדָוִיד זָקֵן, וְשָׂבַע יָמִים; וַיַּמְלֵךְ אֶת-שְׁלֹמֹה בְנוֹ, עַל-יִשְׂרָאֵל. 
<A NAME="2"> </A>
<B>ב</B> וַיֶּאֱסֹף אֶת-כָּל-שָׂרֵי יִשְׂרָאֵל, וְהַכֹּהֲנִים וְהַלְוִיִּם. 
<A NAME="3"> </A>
<B>ג</B> וַיִּסָּפְרוּ, הַלְוִיִּם, מִבֶּן שְׁלֹשִׁים שָׁנָה, וָמָעְלָה; וַיְהִי מִסְפָּרָם לְגֻלְגְּלֹתָם לִגְבָרִים, שְׁלֹשִׁים וּשְׁמוֹנָה אָלֶף. 
<A NAME="4"> </A>
<B>ד</B> מֵאֵלֶּה, לְנַצֵּחַ עַל-מְלֶאכֶת בֵּית-יְהוָה, עֶשְׂרִים וְאַרְבָּעָה, אָלֶף; וְשֹׁטְרִים וְשֹׁפְטִים, שֵׁשֶׁת אֲלָפִים. 
<A NAME="5"> </A>
<B>ה</B> וְאַרְבַּעַת אֲלָפִים, שֹׁעֲרִים; וְאַרְבַּעַת אֲלָפִים, מְהַלְלִים לַיהוָה, בַּכֵּלִים, אֲשֶׁר עָשִׂיתִי לְהַלֵּל.  {ס} 
<A NAME="6"> </A>
<B>ו</B> וַיֶּחָלְקֵם דָּוִיד, מַחְלְקוֹת;  {ס}  לִבְנֵי לֵוִי, לְגֵרְשׁוֹן קְהָת וּמְרָרִי.  {ס} 
<A NAME="7"> </A>
<B>ז</B> לַגֵּרְשֻׁנִּי, לַעְדָּן וְשִׁמְעִי.  {ס} 
<A NAME="8"> </A>
<B>ח</B> בְּנֵי לַעְדָּן, הָרֹאשׁ יְחִיאֵל וְזֵתָם וְיוֹאֵל--שְׁלֹשָׁה.  {ס} 
<A NAME="9"> </A>
<B>ט</B> בְּנֵי שִׁמְעִי, שלמות (שְׁלֹמִית) וַחֲזִיאֵל וְהָרָן--שְׁלֹשָׁה; אֵלֶּה רָאשֵׁי הָאָבוֹת, לְלַעְדָּן.  {ס} 
<A NAME="10"> </A>
<B>י</B> וּבְנֵי שִׁמְעִי--יַחַת זִינָא, וִיעוּשׁ וּבְרִיעָה; אֵלֶּה בְנֵי-שִׁמְעִי, אַרְבָּעָה. 
<A NAME="11"> </A>
<B>יא</B> וַיְהִי-יַחַת הָרֹאשׁ, וְזִיזָה הַשֵּׁנִי; וִיעוּשׁ וּבְרִיעָה, לֹא-הִרְבּוּ בָנִים, וַיִּהְיוּ לְבֵית אָב, לִפְקֻדָּה אֶחָת.  {ס} 
<A NAME="12"> </A>
<B>יב</B> בְּנֵי קְהָת, עַמְרָם יִצְהָר חֶבְרוֹן וְעֻזִּיאֵל--אַרְבָּעָה.  {ס} 
<A NAME="13"> </A>
<B>יג</B> בְּנֵי עַמְרָם, אַהֲרֹן וּמֹשֶׁה; וַיִּבָּדֵל אַהֲרֹן לְהַקְדִּישׁוֹ קֹדֶשׁ קָדָשִׁים הוּא-וּבָנָיו, עַד-עוֹלָם--לְהַקְטִיר לִפְנֵי יְהוָה לְשָׁרְתוֹ וּלְבָרֵךְ בִּשְׁמוֹ, עַד-עוֹלָם. 
<A NAME="14"> </A>
<B>יד</B> וּמֹשֶׁה, אִישׁ הָאֱלֹהִים--בָּנָיו, יִקָּרְאוּ עַל-שֵׁבֶט הַלֵּוִי.  {ס} 
<A NAME="15"> </A>
<B>טו</B> בְּנֵי מֹשֶׁה, גֵּרְשׁוֹם וֶאֱלִיעֶזֶר. 
<A NAME="16"> </A>
<B>טז</B> בְּנֵי גֵרְשׁוֹם, שְׁבוּאֵל הָרֹאשׁ. 
<A NAME="17"> </A>
<B>יז</B> וַיִּהְיוּ בְנֵי-אֱלִיעֶזֶר, רְחַבְיָה הָרֹאשׁ; וְלֹא-הָיָה לֶאֱלִיעֶזֶר בָּנִים אֲחֵרִים, וּבְנֵי רְחַבְיָה רָבוּ לְמָעְלָה.  {ס} 
<A NAME="18"> </A>
<B>יח</B> בְּנֵי יִצְהָר, שְׁלֹמִית הָרֹאשׁ. 
<A NAME="19"> </A>
<B>יט</B> בְּנֵי, חֶבְרוֹן--יְרִיָּהוּ הָרֹאשׁ, אֲמַרְיָה הַשֵּׁנִי, יַחֲזִיאֵל הַשְּׁלִישִׁי, וִיקַמְעָם הָרְבִיעִי. 
<A NAME="20"> </A>
<B>כ</B> בְּנֵי, עֻזִּיאֵל--מִיכָה הָרֹאשׁ, וְיִשִּׁיָּה הַשֵּׁנִי. 
<A NAME="21"> </A>
<B>כא</B> בְּנֵי מְרָרִי מַחְלִי וּמוּשִׁי, בְּנֵי מַחְלִי אֶלְעָזָר וְקִישׁ. 
<A NAME="22"> </A>
<B>כב</B> וַיָּמָת, אֶלְעָזָר, וְלֹא-הָיוּ לוֹ בָּנִים, כִּי אִם-בָּנוֹת; וַיִּשָּׂאוּם בְּנֵי-קִישׁ, אֲחֵיהֶם. 
<A NAME="23"> </A>
<B>כג</B> בְּנֵי מוּשִׁי, מַחְלִי וְעֵדֶר וִירֵמוֹת--שְׁלוֹשָׁה.  {ס} 
<A NAME="24"> </A>
<B>כד</B> אֵלֶּה בְנֵי-לֵוִי לְבֵית אֲבוֹתֵיהֶם רָאשֵׁי הָאָבוֹת לִפְקוּדֵיהֶם, בְּמִסְפַּר שֵׁמוֹת לְגֻלְגְּלֹתָם, עֹשֵׂה הַמְּלָאכָה, לַעֲבֹדַת בֵּית יְהוָה--מִבֶּן עֶשְׂרִים שָׁנָה, וָמָעְלָה. 
<A NAME="25"> </A>
<B>כה</B> כִּי אָמַר דָּוִיד, הֵנִיחַ יְהוָה אֱלֹהֵי-יִשְׂרָאֵל לְעַמּוֹ; וַיִּשְׁכֹּן בִּירוּשָׁלִַם, עַד-לְעוֹלָם. 
<A NAME="26"> </A>
<B>כו</B> וְגַם, לַלְוִיִּם--אֵין-לָשֵׂאת אֶת-הַמִּשְׁכָּן וְאֶת-כָּל-כֵּלָיו, לַעֲבֹדָתוֹ. 
<A NAME="27"> </A>
<B>כז</B> כִּי בְדִבְרֵי דָוִיד הָאַחֲרוֹנִים, הֵמָּה מִסְפַּר בְּנֵי-לֵוִי, מִבֶּן עֶשְׂרִים שָׁנָה, וּלְמָעְלָה. 
<A NAME="28"> </A>
<B>כח</B> כִּי מַעֲמָדָם לְיַד-בְּנֵי אַהֲרֹן, לַעֲבֹדַת בֵּית יְהוָה, עַל-הַחֲצֵרוֹת וְעַל-הַלְּשָׁכוֹת, וְעַל-טָהֳרַת לְכָל-קֹדֶשׁ--וּמַעֲשֵׂה, עֲבֹדַת בֵּית הָאֱלֹהִים. 
<A NAME="29"> </A>
<B>כט</B> וּלְלֶחֶם הַמַּעֲרֶכֶת וּלְסֹלֶת לְמִנְחָה, וְלִרְקִיקֵי הַמַּצּוֹת, וְלַמַּחֲבַת, וְלַמֻּרְבָּכֶת; וּלְכָל-מְשׂוּרָה, וּמִדָּה. 
<A NAME="30"> </A>
<B>ל</B> וְלַעֲמֹד בַּבֹּקֶר בַּבֹּקֶר, לְהֹדוֹת וּלְהַלֵּל לַיהוָה; וְכֵן, לָעָרֶב. 
<A NAME="31"> </A>
<B>לא</B> וּלְכֹל הַעֲלוֹת עֹלוֹת, לַיהוָה, לַשַּׁבָּתוֹת, לֶחֳדָשִׁים וְלַמֹּעֲדִים--בְּמִסְפָּר כְּמִשְׁפָּט עֲלֵיהֶם תָּמִיד, לִפְנֵי יְהוָה. 
<A NAME="32"> </A>
<B>לב</B> וְשָׁמְרוּ אֶת-מִשְׁמֶרֶת אֹהֶל-מוֹעֵד, וְאֵת מִשְׁמֶרֶת הַקֹּדֶשׁ, וּמִשְׁמֶרֶת, בְּנֵי אַהֲרֹן אֲחֵיהֶם--לַעֲבֹדַת, בֵּית יְהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
כג
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t25a23')</SCRIPT></P>
</BODY></HTML>
