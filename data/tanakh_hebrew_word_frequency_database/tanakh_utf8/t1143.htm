<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ירמיהו פרק מג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
<A HREF="t1111.htm">יא</A>
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
מג
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
<A HREF="t1150.htm">נ</A>
<A HREF="t1151.htm">נא</A>
<A HREF="t1152.htm">נב</A>
<BR>
 <BR>
<A HREF="http://www.mechon-mamre.org/mp3/t1143.mp3" TARGET="_blank">האזנה לפרק זה</A>
</P>
<HR>

<H1>ירמיהו פרק מג</H1>

<A NAME="1"> </A>
<P><B>א</B> וַיְהִי כְּכַלּוֹת יִרְמְיָהוּ לְדַבֵּר אֶל-כָּל-הָעָם, אֶת-כָּל-דִּבְרֵי יְהוָה אֱלֹהֵיהֶם, אֲשֶׁר שְׁלָחוֹ יְהוָה אֱלֹהֵיהֶם, אֲלֵיהֶם--אֵת כָּל-הַדְּבָרִים, הָאֵלֶּה.  {ס} 
<A NAME="2"> </A>
<B>ב</B> וַיֹּאמֶר עֲזַרְיָה בֶן-הוֹשַׁעְיָה וְיוֹחָנָן בֶּן-קָרֵחַ, וְכָל-הָאֲנָשִׁים הַזֵּדִים:  אֹמְרִים אֶל-יִרְמְיָהוּ, שֶׁקֶר אַתָּה מְדַבֵּר--לֹא שְׁלָחֲךָ יְהוָה אֱלֹהֵינוּ לֵאמֹר, לֹא-תָבֹאוּ מִצְרַיִם לָגוּר שָׁם. 
<A NAME="3"> </A>
<B>ג</B> כִּי, בָּרוּךְ בֶּן-נֵרִיָּה, מַסִּית אֹתְךָ, בָּנוּ--לְמַעַן תֵּת אֹתָנוּ בְיַד-הַכַּשְׂדִּים לְהָמִית אֹתָנוּ, וּלְהַגְלוֹת אֹתָנוּ בָּבֶל. 
<A NAME="4"> </A>
<B>ד</B> וְלֹא-שָׁמַע יוֹחָנָן בֶּן-קָרֵחַ וְכָל-שָׂרֵי הַחֲיָלִים, וְכָל-הָעָם--בְּקוֹל יְהוָה:  לָשֶׁבֶת, בְּאֶרֶץ יְהוּדָה. 
<A NAME="5"> </A>
<B>ה</B> וַיִּקַּח יוֹחָנָן בֶּן-קָרֵחַ, וְכָל-שָׂרֵי הַחֲיָלִים, אֵת, כָּל-שְׁאֵרִית יְהוּדָה--אֲשֶׁר-שָׁבוּ, מִכָּל-הַגּוֹיִם אֲשֶׁר נִדְּחוּ-שָׁם, לָגוּר, בְּאֶרֶץ יְהוּדָה. 
<A NAME="6"> </A>
<B>ו</B> אֶת-הַגְּבָרִים וְאֶת-הַנָּשִׁים וְאֶת-הַטַּף, וְאֶת-בְּנוֹת הַמֶּלֶךְ, וְאֵת כָּל-הַנֶּפֶשׁ אֲשֶׁר הִנִּיחַ נְבוּזַרְאֲדָן רַב-טַבָּחִים, אֶת-גְּדַלְיָהוּ בֶּן-אֲחִיקָם בֶּן-שָׁפָן; וְאֵת יִרְמְיָהוּ הַנָּבִיא, וְאֶת-בָּרוּךְ בֶּן-נֵרִיָּהוּ. 
<A NAME="7"> </A>
<B>ז</B> וַיָּבֹאוּ אֶרֶץ מִצְרַיִם, כִּי לֹא שָׁמְעוּ בְּקוֹל יְהוָה; וַיָּבֹאוּ, עַד-תַּחְפַּנְחֵס.  {ס} 
<A NAME="8"> </A>
<B>ח</B> וַיְהִי דְבַר-יְהוָה אֶל-יִרְמְיָהוּ, בְּתַחְפַּנְחֵס לֵאמֹר. 
<A NAME="9"> </A>
<B>ט</B> קַח בְּיָדְךָ אֲבָנִים גְּדֹלוֹת, וּטְמַנְתָּם בַּמֶּלֶט בַּמַּלְבֵּן, אֲשֶׁר בְּפֶתַח בֵּית-פַּרְעֹה, בְּתַחְפַּנְחֵס--לְעֵינֵי, אֲנָשִׁים יְהוּדִים. 
<A NAME="10"> </A>
<B>י</B> וְאָמַרְתָּ אֲלֵיהֶם כֹּה-אָמַר יְהוָה צְבָאוֹת אֱלֹהֵי יִשְׂרָאֵל, הִנְנִי שֹׁלֵחַ וְלָקַחְתִּי אֶת-נְבוּכַדְרֶאצַּר מֶלֶךְ-בָּבֶל עַבְדִּי, וְשַׂמְתִּי כִסְאוֹ, מִמַּעַל לָאֲבָנִים הָאֵלֶּה אֲשֶׁר טָמָנְתִּי; וְנָטָה אֶת-שפרורו (שַׁפְרִירוֹ), עֲלֵיהֶם. 
<A NAME="11"> </A>
<B>יא</B> ובאה (וּבָא), וְהִכָּה אֶת-אֶרֶץ מִצְרָיִם--אֲשֶׁר לַמָּוֶת לַמָּוֶת, וַאֲשֶׁר לַשְּׁבִי לַשֶּׁבִי, וַאֲשֶׁר לַחֶרֶב, לֶחָרֶב. 
<A NAME="12"> </A>
<B>יב</B> וְהִצַּתִּי אֵשׁ, בְּבָתֵּי אֱלֹהֵי מִצְרַיִם, וּשְׂרָפָם, וְשָׁבָם; וְעָטָה אֶת-אֶרֶץ מִצְרַיִם כַּאֲשֶׁר-יַעְטֶה הָרֹעֶה, אֶת-בִּגְדוֹ, וְיָצָא מִשָּׁם, בְּשָׁלוֹם. 
<A NAME="13"> </A>
<B>יג</B> וְשִׁבַּר, אֶת-מַצְּבוֹת בֵּית שֶׁמֶשׁ, אֲשֶׁר, בְּאֶרֶץ מִצְרָיִם; וְאֶת-בָּתֵּי אֱלֹהֵי-מִצְרַיִם, יִשְׂרֹף בָּאֵשׁ.  {פ}</P>

<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
<A HREF="t1111.htm">יא</A>
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
מג
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
<A HREF="t1150.htm">נ</A>
<A HREF="t1151.htm">נא</A>
<A HREF="t1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1143')</SCRIPT></P>
</BODY></HTML>
