<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ישעיהו פרק מא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
מא
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
<BR>
 <BR>
<A HREF="http://www.mechon-mamre.org/mp3/t1041.mp3" TARGET="_blank">האזנה לפרק זה</A>
</P>
<HR>

<H1>ישעיהו פרק מא</H1>

<A NAME="1"> </A>
<P><B>א</B> הַחֲרִישׁוּ אֵלַי אִיִּים, וּלְאֻמִּים יַחֲלִיפוּ כֹחַ; יִגְּשׁוּ אָז יְדַבֵּרוּ, יַחְדָּו לַמִּשְׁפָּט נִקְרָבָה. 
<A NAME="2"> </A>
<B>ב</B> מִי הֵעִיר מִמִּזְרָח, צֶדֶק יִקְרָאֵהוּ לְרַגְלוֹ; יִתֵּן לְפָנָיו גּוֹיִם, וּמְלָכִים יַרְדְּ--יִתֵּן כֶּעָפָר חַרְבּוֹ, כְּקַשׁ נִדָּף קַשְׁתּוֹ. 
<A NAME="3"> </A>
<B>ג</B> יִרְדְּפֵם, יַעֲבוֹר שָׁלוֹם; אֹרַח בְּרַגְלָיו, לֹא יָבוֹא. 
<A NAME="4"> </A>
<B>ד</B> מִי-פָעַל וְעָשָׂה, קֹרֵא הַדֹּרוֹת מֵרֹאשׁ:  אֲנִי יְהוָה רִאשׁוֹן, וְאֶת-אַחֲרֹנִים אֲנִי-הוּא. 
<A NAME="5"> </A>
<B>ה</B> רָאוּ אִיִּים וְיִרָאוּ, קְצוֹת הָאָרֶץ יֶחֱרָדוּ; קָרְבוּ, וַיֶּאֱתָיוּן. 
<A NAME="6"> </A>
<B>ו</B> אִישׁ אֶת-רֵעֵהוּ, יַעְזֹרוּ; וּלְאָחִיו, יֹאמַר חֲזָק. 
<A NAME="7"> </A>
<B>ז</B> וַיְחַזֵּק חָרָשׁ אֶת-צֹרֵף, מַחֲלִיק פַּטִּישׁ אֶת-הוֹלֶם פָּעַם; אֹמֵר לַדֶּבֶק טוֹב הוּא, וַיְחַזְּקֵהוּ בְמַסְמְרִים לֹא יִמּוֹט.  {ס} 
<A NAME="8"> </A>
<B>ח</B> וְאַתָּה יִשְׂרָאֵל עַבְדִּי, יַעֲקֹב אֲשֶׁר בְּחַרְתִּיךָ; זֶרַע, אַבְרָהָם אֹהֲבִי. 
<A NAME="9"> </A>
<B>ט</B> אֲשֶׁר הֶחֱזַקְתִּיךָ מִקְצוֹת הָאָרֶץ, וּמֵאֲצִילֶיהָ קְרָאתִיךָ; וָאֹמַר לְךָ עַבְדִּי-אַתָּה, בְּחַרְתִּיךָ וְלֹא מְאַסְתִּיךָ. 
<A NAME="10"> </A>
<B>י</B> אַל-תִּירָא כִּי עִמְּךָ-אָנִי, אַל-תִּשְׁתָּע כִּי-אֲנִי אֱלֹהֶיךָ; אִמַּצְתִּיךָ, אַף-עֲזַרְתִּיךָ--אַף-תְּמַכְתִּיךָ, בִּימִין צִדְקִי. 
<A NAME="11"> </A>
<B>יא</B> הֵן יֵבֹשׁוּ וְיִכָּלְמוּ, כֹּל הַנֶּחֱרִים בָּךְ; יִהְיוּ כְאַיִן וְיֹאבְדוּ, אַנְשֵׁי רִיבֶךָ. 
<A NAME="12"> </A>
<B>יב</B> תְּבַקְשֵׁם וְלֹא תִמְצָאֵם, אַנְשֵׁי מַצֻּתֶךָ; יִהְיוּ כְאַיִן וּכְאֶפֶס, אַנְשֵׁי מִלְחַמְתֶּךָ. 
<A NAME="13"> </A>
<B>יג</B> כִּי, אֲנִי יְהוָה אֱלֹהֶיךָ--מַחֲזִיק יְמִינֶךָ; הָאֹמֵר לְךָ אַל-תִּירָא, אֲנִי עֲזַרְתִּיךָ.  {ס} 
<A NAME="14"> </A>
<B>יד</B> אַל-תִּירְאִי תּוֹלַעַת יַעֲקֹב, מְתֵי יִשְׂרָאֵל; אֲנִי עֲזַרְתִּיךְ נְאֻם-יְהוָה, וְגֹאֲלֵךְ קְדוֹשׁ יִשְׂרָאֵל. 
<A NAME="15"> </A>
<B>טו</B> הִנֵּה שַׂמְתִּיךְ, לְמוֹרַג חָרוּץ חָדָשׁ--בַּעַל, פִּיפִיּוֹת; תָּדוּשׁ הָרִים וְתָדֹק, וּגְבָעוֹת כַּמֹּץ תָּשִׂים. 
<A NAME="16"> </A>
<B>טז</B> תִּזְרֵם וְרוּחַ תִּשָּׂאֵם, וּסְעָרָה תָּפִיץ אוֹתָם; וְאַתָּה תָּגִיל בַּיהוָה, בִּקְדוֹשׁ יִשְׂרָאֵל תִּתְהַלָּל.  {ס} 
<A NAME="17"> </A>
<B>יז</B> הָעֲנִיִּים וְהָאֶבְיוֹנִים מְבַקְשִׁים מַיִם, וָאַיִן--לְשׁוֹנָם, בַּצָּמָא נָשָׁתָּה; אֲנִי יְהוָה אֶעֱנֵם, אֱלֹהֵי יִשְׂרָאֵל לֹא אֶעֶזְבֵם. 
<A NAME="18"> </A>
<B>יח</B> אֶפְתַּח עַל-שְׁפָיִים נְהָרוֹת, וּבְתוֹךְ בְּקָעוֹת מַעְיָנוֹת; אָשִׂים מִדְבָּר לַאֲגַם-מַיִם, וְאֶרֶץ צִיָּה לְמוֹצָאֵי מָיִם. 
<A NAME="19"> </A>
<B>יט</B> אֶתֵּן בַּמִּדְבָּר אֶרֶז שִׁטָּה, וַהֲדַס וְעֵץ שָׁמֶן; אָשִׂים בָּעֲרָבָה, בְּרוֹשׁ תִּדְהָר וּתְאַשּׁוּר--יַחְדָּו. 
<A NAME="20"> </A>
<B>כ</B> לְמַעַן יִרְאוּ וְיֵדְעוּ, וְיָשִׂימוּ וְיַשְׂכִּילוּ יַחְדָּו--כִּי יַד-יְהוָה, עָשְׂתָה זֹּאת; וּקְדוֹשׁ יִשְׂרָאֵל, בְּרָאָהּ.  {פ}<BR>
<A NAME="21"> </A>
<B>כא</B> קָרְבוּ רִיבְכֶם, יֹאמַר יְהוָה; הַגִּישׁוּ, עֲצֻמוֹתֵיכֶם, יֹאמַר, מֶלֶךְ יַעֲקֹב. 
<A NAME="22"> </A>
<B>כב</B> יַגִּישׁוּ וְיַגִּידוּ לָנוּ, אֵת אֲשֶׁר תִּקְרֶינָה; הָרִאשֹׁנוֹת מָה הֵנָּה, הַגִּידוּ וְנָשִׂימָה לִבֵּנוּ וְנֵדְעָה אַחֲרִיתָן, אוֹ הַבָּאוֹת, הַשְׁמִיעֻנוּ. 
<A NAME="23"> </A>
<B>כג</B> הַגִּידוּ, הָאֹתִיּוֹת לְאָחוֹר, וְנֵדְעָה, כִּי אֱלֹהִים אַתֶּם; אַף-תֵּיטִיבוּ וְתָרֵעוּ, וְנִשְׁתָּעָה ונרא (וְנִרְאֶה) יַחְדָּו. 
<A NAME="24"> </A>
<B>כד</B> הֵן-אַתֶּם מֵאַיִן, וּפָעָלְכֶם מֵאָפַע; תּוֹעֵבָה, יִבְחַר בָּכֶם.  {פ}<BR>
<A NAME="25"> </A>
<B>כה</B> הַעִירוֹתִי מִצָּפוֹן וַיַּאת, מִמִּזְרַח-שֶׁמֶשׁ יִקְרָא בִשְׁמִי; וְיָבֹא סְגָנִים כְּמוֹ-חֹמֶר, וּכְמוֹ יוֹצֵר יִרְמָס-טִיט. 
<A NAME="26"> </A>
<B>כו</B> מִי-הִגִּיד מֵרֹאשׁ וְנֵדָעָה, וּמִלְּפָנִים וְנֹאמַר צַדִּיק; אַף אֵין-מַגִּיד, אַף אֵין מַשְׁמִיעַ--אַף אֵין-שֹׁמֵעַ, אִמְרֵיכֶם. 
<A NAME="27"> </A>
<B>כז</B> רִאשׁוֹן לְצִיּוֹן, הִנֵּה הִנָּם; וְלִירוּשָׁלִַם, מְבַשֵּׂר אֶתֵּן. 
<A NAME="28"> </A>
<B>כח</B> וְאֵרֶא וְאֵין אִישׁ, וּמֵאֵלֶּה וְאֵין יוֹעֵץ; וְאֶשְׁאָלֵם, וְיָשִׁיבוּ דָבָר. 
<A NAME="29"> </A>
<B>כט</B> הֵן כֻּלָּם, אָוֶן אֶפֶס מַעֲשֵׂיהֶם; רוּחַ וָתֹהוּ, נִסְכֵּיהֶם.  {פ}</P>

<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
מא
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1041')</SCRIPT></P>
</BODY></HTML>
