<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
כ
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2820.mp3" TARGET="_blank">האזנה לפרק זה</A>
</P>
<HR>

<H1>משלי פרק כ</H1>

<A NAME="1"> </A>
<P><B>א</B>  לֵץ הַיַּיִן, הֹמֶה שֵׁכָר;    וְכָל-שֹׁגֶה בּוֹ, לֹא יֶחְכָּם.<BR>
<A NAME="2"> </A>
<B>ב</B>  נַהַם כַּכְּפִיר, אֵימַת מֶלֶךְ;    מִתְעַבְּרוֹ, חוֹטֵא נַפְשׁוֹ.<BR>
<A NAME="3"> </A>
<B>ג</B>  כָּבוֹד לָאִישׁ, שֶׁבֶת מֵרִיב;    וְכָל-אֱוִיל, יִתְגַּלָּע.<BR>
<A NAME="4"> </A>
<B>ד</B>  מֵחֹרֶף, עָצֵל לֹא-יַחֲרֹשׁ;    ישאל (וְשָׁאַל) בַּקָּצִיר וָאָיִן.<BR>
<A NAME="5"> </A>
<B>ה</B>  מַיִם עֲמֻקִּים, עֵצָה בְלֶב-אִישׁ;    וְאִישׁ תְּבוּנָה יִדְלֶנָּה.<BR>
<A NAME="6"> </A>
<B>ו</B>  רָב-אָדָם--יִקְרָא, אִישׁ חַסְדּוֹ;    וְאִישׁ אֱמוּנִים, מִי יִמְצָא.<BR>
<A NAME="7"> </A>
<B>ז</B>  מִתְהַלֵּךְ בְּתֻמּוֹ צַדִּיק;    אַשְׁרֵי בָנָיו אַחֲרָיו.<BR>
<A NAME="8"> </A>
<B>ח</B>  מֶלֶךְ, יוֹשֵׁב עַל-כִּסֵּא-דִין--    מְזָרֶה בְעֵינָיו כָּל-רָע.<BR>
<A NAME="9"> </A>
<B>ט</B>  מִי-יֹאמַר, זִכִּיתִי לִבִּי;    טָהַרְתִּי, מֵחַטָּאתִי.<BR>
<A NAME="10"> </A>
<B>י</B>  אֶבֶן וָאֶבֶן, אֵיפָה וְאֵיפָה--    תּוֹעֲבַת יְהוָה, גַּם-שְׁנֵיהֶם.<BR>
<A NAME="11"> </A>
<B>יא</B>  גַּם בְּמַעֲלָלָיו, יִתְנַכֶּר-נָעַר--    אִם-זַךְ וְאִם-יָשָׁר פָּעֳלוֹ.<BR>
<A NAME="12"> </A>
<B>יב</B>  אֹזֶן שֹׁמַעַת, וְעַיִן רֹאָה--    יְהוָה, עָשָׂה גַם-שְׁנֵיהֶם.<BR>
<A NAME="13"> </A>
<B>יג</B>  אַל-תֶּאֱהַב שֵׁנָה, פֶּן-תִּוָּרֵשׁ;    פְּקַח עֵינֶיךָ שְׂבַע-לָחֶם.<BR>
<A NAME="14"> </A>
<B>יד</B>  רַע רַע, יֹאמַר הַקּוֹנֶה;    וְאֹזֵל לוֹ, אָז יִתְהַלָּל.<BR>
<A NAME="15"> </A>
<B>טו</B>  יֵשׁ זָהָב, וְרָב-פְּנִינִים;    וּכְלִי יְקָר, שִׂפְתֵי-דָעַת.<BR>
<A NAME="16"> </A>
<B>טז</B>  לְקַח-בִּגְדוֹ, כִּי-עָרַב זָר;    וּבְעַד נכרים (נָכְרִיָּה) חַבְלֵהוּ.<BR>
<A NAME="17"> </A>
<B>יז</B>  עָרֵב לָאִישׁ, לֶחֶם שָׁקֶר;    וְאַחַר, יִמָּלֵא-פִיהוּ חָצָץ.<BR>
<A NAME="18"> </A>
<B>יח</B>  מַחֲשָׁבוֹת, בְּעֵצָה תִכּוֹן;    וּבְתַחְבֻּלוֹת, עֲשֵׂה מִלְחָמָה.<BR>
<A NAME="19"> </A>
<B>יט</B>  גּוֹלֶה-סּוֹד, הוֹלֵךְ רָכִיל;    וּלְפֹתֶה שְׂפָתָיו, לֹא תִתְעָרָב.<BR>
<A NAME="20"> </A>
<B>כ</B>  מְקַלֵּל, אָבִיו וְאִמּוֹ--    יִדְעַךְ נֵרוֹ, באישון (בֶּאֱשׁוּן) חֹשֶׁךְ.<BR>
<A NAME="21"> </A>
<B>כא</B>  נַחֲלָה, מבחלת (מְבֹהֶלֶת) בָּרִאשׁוֹנָה;    וְאַחֲרִיתָהּ, לֹא תְבֹרָךְ.<BR>
<A NAME="22"> </A>
<B>כב</B>  אַל-תֹּאמַר אֲשַׁלְּמָה-רָע;    קַוֵּה לַיהוָה, וְיֹשַׁע לָךְ.<BR>
<A NAME="23"> </A>
<B>כג</B>  תּוֹעֲבַת יְהוָה, אֶבֶן וָאָבֶן;    וּמֹאזְנֵי מִרְמָה לֹא-טוֹב.<BR>
<A NAME="24"> </A>
<B>כד</B>  מֵיְהוָה מִצְעֲדֵי-גָבֶר;    וְאָדָם, מַה-יָּבִין דַּרְכּוֹ.<BR>
<A NAME="25"> </A>
<B>כה</B>  מוֹקֵשׁ אָדָם, יָלַע קֹדֶשׁ;    וְאַחַר נְדָרִים לְבַקֵּר.<BR>
<A NAME="26"> </A>
<B>כו</B>  מְזָרֶה רְשָׁעִים, מֶלֶךְ חָכָם;    וַיָּשֶׁב עֲלֵיהֶם אוֹפָן.<BR>
<A NAME="27"> </A>
<B>כז</B>  נֵר יְהוָה, נִשְׁמַת אָדָם;    חֹפֵשׂ, כָּל-חַדְרֵי-בָטֶן.<BR>
<A NAME="28"> </A>
<B>כח</B>  חֶסֶד וֶאֱמֶת, יִצְּרוּ-מֶלֶךְ;    וְסָעַד בַּחֶסֶד כִּסְאוֹ.<BR>
<A NAME="29"> </A>
<B>כט</B>  תִּפְאֶרֶת בַּחוּרִים כֹּחָם;    וַהֲדַר זְקֵנִים שֵׂיבָה.<BR>
<A NAME="30"> </A>
<B>ל</B>  חַבֻּרוֹת פֶּצַע, תמריק (תַּמְרוּק) בְּרָע;    וּמַכּוֹת, חַדְרֵי-בָטֶן.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
כ
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2820')</SCRIPT></P>
</BODY></HTML>
