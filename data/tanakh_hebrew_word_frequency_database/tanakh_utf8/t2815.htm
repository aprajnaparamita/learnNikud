<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
טו
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2815.mp3" TARGET="_blank">האזנה לפרק זה</A>
</P>
<HR>

<H1>משלי פרק טו</H1>

<A NAME="1"> </A>
<P><B>א</B>  מַעֲנֶה-רַּךְ, יָשִׁיב חֵמָה;    וּדְבַר-עֶצֶב, יַעֲלֶה-אָף.<BR>
<A NAME="2"> </A>
<B>ב</B>  לְשׁוֹן חֲכָמִים, תֵּיטִיב דָּעַת;    וּפִי כְסִילִים, יַבִּיעַ אִוֶּלֶת.<BR>
<A NAME="3"> </A>
<B>ג</B>  בְּכָל-מָקוֹם, עֵינֵי יְהוָה;    צֹפוֹת, רָעִים וְטוֹבִים.<BR>
<A NAME="4"> </A>
<B>ד</B>  מַרְפֵּא לָשׁוֹן, עֵץ חַיִּים;    וְסֶלֶף בָּהּ, שֶׁבֶר בְּרוּחַ.<BR>
<A NAME="5"> </A>
<B>ה</B>  אֱוִיל--יִנְאַץ, מוּסַר אָבִיו;    וְשֹׁמֵר תּוֹכַחַת יַעְרִים.<BR>
<A NAME="6"> </A>
<B>ו</B>  בֵּית צַדִּיק, חֹסֶן רָב;    וּבִתְבוּאַת רָשָׁע נֶעְכָּרֶת.<BR>
<A NAME="7"> </A>
<B>ז</B>  שִׂפְתֵי חֲכָמִים, יְזָרוּ דָעַת;    וְלֵב כְּסִילִים לֹא-כֵן.<BR>
<A NAME="8"> </A>
<B>ח</B>  זֶבַח רְשָׁעִים, תּוֹעֲבַת יְהוָה;    וּתְפִלַּת יְשָׁרִים רְצוֹנוֹ.<BR>
<A NAME="9"> </A>
<B>ט</B>  תּוֹעֲבַת יְהוָה, דֶּרֶךְ רָשָׁע;    וּמְרַדֵּף צְדָקָה יֶאֱהָב.<BR>
<A NAME="10"> </A>
<B>י</B>  מוּסָר רָע, לְעֹזֵב אֹרַח;    שׂוֹנֵא תוֹכַחַת יָמוּת.<BR>
<A NAME="11"> </A>
<B>יא</B>  שְׁאוֹל וַאֲבַדּוֹן, נֶגֶד יְהוָה;    אַף, כִּי-לִבּוֹת בְּנֵי-אָדָם.<BR>
<A NAME="12"> </A>
<B>יב</B>  לֹא יֶאֱהַב-לֵץ, הוֹכֵחַ לוֹ;    אֶל-חֲכָמִים, לֹא יֵלֵךְ.<BR>
<A NAME="13"> </A>
<B>יג</B>  לֵב שָׂמֵחַ, יֵיטִב פָּנִים;    וּבְעַצְּבַת-לֵב, רוּחַ נְכֵאָה.<BR>
<A NAME="14"> </A>
<B>יד</B>  לֵב נָבוֹן, יְבַקֶּשׁ-דָּעַת;    ופני (וּפִי) כְסִילִים, יִרְעֶה אִוֶּלֶת.<BR>
<A NAME="15"> </A>
<B>טו</B>  כָּל-יְמֵי עָנִי רָעִים;    וְטוֹב-לֵב, מִשְׁתֶּה תָמִיד.<BR>
<A NAME="16"> </A>
<B>טז</B>  טוֹב-מְעַט, בְּיִרְאַת יְהוָה--    מֵאוֹצָר רָב, וּמְהוּמָה בוֹ.<BR>
<A NAME="17"> </A>
<B>יז</B>  טוֹב אֲרֻחַת יָרָק, וְאַהֲבָה-שָׁם--    מִשּׁוֹר אָבוּס, וְשִׂנְאָה-בוֹ.<BR>
<A NAME="18"> </A>
<B>יח</B>  אִישׁ חֵמָה, יְגָרֶה מָדוֹן;    וְאֶרֶךְ אַפַּיִם, יַשְׁקִיט רִיב.<BR>
<A NAME="19"> </A>
<B>יט</B>  דֶּרֶךְ עָצֵל, כִּמְשֻׂכַת חָדֶק;    וְאֹרַח יְשָׁרִים סְלֻלָה.<BR>
<A NAME="20"> </A>
<B>כ</B>  בֵּן חָכָם, יְשַׂמַּח-אָב;    וּכְסִיל אָדָם, בּוֹזֶה אִמּוֹ.<BR>
<A NAME="21"> </A>
<B>כא</B>  אִוֶּלֶת, שִׂמְחָה לַחֲסַר-לֵב;    וְאִישׁ תְּבוּנָה, יְיַשֶּׁר-לָכֶת.<BR>
<A NAME="22"> </A>
<B>כב</B>  הָפֵר מַחֲשָׁבוֹת, בְּאֵין סוֹד;    וּבְרֹב יוֹעֲצִים תָּקוּם.<BR>
<A NAME="23"> </A>
<B>כג</B>  שִׂמְחָה לָאִישׁ, בְּמַעֲנֵה-פִיו;    וְדָבָר בְּעִתּוֹ מַה-טּוֹב.<BR>
<A NAME="24"> </A>
<B>כד</B>  אֹרַח חַיִּים, לְמַעְלָה לְמַשְׂכִּיל--    לְמַעַן סוּר, מִשְּׁאוֹל מָטָּה.<BR>
<A NAME="25"> </A>
<B>כה</B>  בֵּית גֵּאִים, יִסַּח יְהוָה;    וְיַצֵּב, גְּבוּל אַלְמָנָה.<BR>
<A NAME="26"> </A>
<B>כו</B>  תּוֹעֲבַת יְהוָה, מַחְשְׁבוֹת רָע;    וּטְהֹרִים, אִמְרֵי-נֹעַם.<BR>
<A NAME="27"> </A>
<B>כז</B>  עֹכֵר בֵּיתוֹ, בּוֹצֵעַ בָּצַע;    וְשׂוֹנֵא מַתָּנֹת יִחְיֶה.<BR>
<A NAME="28"> </A>
<B>כח</B>  לֵב צַדִּיק, יֶהְגֶּה לַעֲנוֹת;    וּפִי רְשָׁעִים, יַבִּיעַ רָעוֹת.<BR>
<A NAME="29"> </A>
<B>כט</B>  רָחוֹק יְהוָה, מֵרְשָׁעִים;    וּתְפִלַּת צַדִּיקִים יִשְׁמָע.<BR>
<A NAME="30"> </A>
<B>ל</B>  מְאוֹר-עֵינַיִם, יְשַׂמַּח-לֵב;    שְׁמוּעָה טוֹבָה, תְּדַשֶּׁן-עָצֶם.<BR>
<A NAME="31"> </A>
<B>לא</B>  אֹזֶן--שֹׁמַעַת, תּוֹכַחַת חַיִּים:    בְּקֶרֶב חֲכָמִים תָּלִין.<BR>
<A NAME="32"> </A>
<B>לב</B>  פּוֹרֵעַ מוּסָר, מוֹאֵס נַפְשׁוֹ;    וְשׁוֹמֵעַ תּוֹכַחַת, קוֹנֶה לֵּב.<BR>
<A NAME="33"> </A>
<B>לג</B>  יִרְאַת יְהוָה, מוּסַר חָכְמָה;    וְלִפְנֵי כָבוֹד עֲנָוָה.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
טו
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2815')</SCRIPT></P>
</BODY></HTML>
