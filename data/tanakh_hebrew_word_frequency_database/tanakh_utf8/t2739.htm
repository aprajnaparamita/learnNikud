<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק לט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
לט
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2739.mp3" TARGET="_blank">האזנה לפרק זה</A>
</P>
<HR>

<H1>איוב פרק לט</H1>

<A NAME="1"> </A>
<P><B>א</B>  הֲיָדַעְתָּ--עֵת, לֶדֶת יַעֲלֵי-סָלַע;    חֹלֵל אַיָּלוֹת תִּשְׁמֹר.<BR>
<A NAME="2"> </A>
<B>ב</B>  תִּסְפֹּר יְרָחִים תְּמַלֶּאנָה;    וְיָדַעְתָּ, עֵת לִדְתָּנָה.<BR>
<A NAME="3"> </A>
<B>ג</B>  תִּכְרַעְנָה, יַלְדֵיהֶן תְּפַלַּחְנָה;    חֶבְלֵיהֶם תְּשַׁלַּחְנָה.<BR>
<A NAME="4"> </A>
<B>ד</B>  יַחְלְמוּ בְנֵיהֶם, יִרְבּוּ בַבָּר;    יָצְאוּ, וְלֹא-שָׁבוּ לָמוֹ.<BR>
<A NAME="5"> </A>
<B>ה</B>  מִי-שִׁלַּח פֶּרֶא חָפְשִׁי;    וּמֹסְרוֹת עָרוֹד, מִי פִתֵּחַ.<BR>
<A NAME="6"> </A>
<B>ו</B>  אֲשֶׁר-שַׂמְתִּי עֲרָבָה בֵיתוֹ;    וּמִשְׁכְּנוֹתָיו מְלֵחָה.<BR>
<A NAME="7"> </A>
<B>ז</B>  יִשְׂחַק, לַהֲמוֹן קִרְיָה;    תְּשֻׁאוֹת נֹגֵשׂ, לֹא יִשְׁמָע.<BR>
<A NAME="8"> </A>
<B>ח</B>  יְתוּר הָרִים מִרְעֵהוּ;    וְאַחַר כָּל-יָרוֹק יִדְרוֹשׁ.<BR>
<A NAME="9"> </A>
<B>ט</B>  הֲיֹאבֶה רֵּים עָבְדֶךָ;    אִם-יָלִין, עַל-אֲבוּסֶךָ.<BR>
<A NAME="10"> </A>
<B>י</B>  הֲתִקְשָׁר-רֵים, בְּתֶלֶם עֲבֹתוֹ;    אִם-יְשַׂדֵּד עֲמָקִים אַחֲרֶיךָ.<BR>
<A NAME="11"> </A>
<B>יא</B>  הֲתִבְטַח-בּוֹ, כִּי-רַב כֹּחוֹ;    וְתַעֲזֹב אֵלָיו יְגִיעֶךָ.<BR>
<A NAME="12"> </A>
<B>יב</B>  הֲתַאֲמִין בּוֹ, כִּי-ישוב (יָשִׁיב) זַרְעֶךָ;    וְגָרְנְךָ יֶאֱסֹף.<BR>
<A NAME="13"> </A>
<B>יג</B>  כְּנַף-רְנָנִים נֶעֱלָסָה;    אִם-אֶבְרָה, חֲסִידָה וְנֹצָה.<BR>
<A NAME="14"> </A>
<B>יד</B>  כִּי-תַעֲזֹב לָאָרֶץ בֵּצֶיהָ;    וְעַל-עָפָר תְּחַמֵּם.<BR>
<A NAME="15"> </A>
<B>טו</B>  וַתִּשְׁכַּח, כִּי-רֶגֶל תְּזוּרֶהָ;    וְחַיַּת הַשָּׂדֶה תְדוּשֶׁהָ.<BR>
<A NAME="16"> </A>
<B>טז</B>  הִקְשִׁיחַ בָּנֶיהָ לְּלֹא-לָהּ;    לְרִיק יְגִיעָהּ בְּלִי-פָחַד.<BR>
<A NAME="17"> </A>
<B>יז</B>  כִּי-הִשָּׁהּ אֱלוֹהַּ חָכְמָה;    וְלֹא-חָלַק לָהּ, בַּבִּינָה.<BR>
<A NAME="18"> </A>
<B>יח</B>  כָּעֵת, בַּמָּרוֹם תַּמְרִיא;    תִּשְׂחַק לַסּוּס, וּלְרֹכְבוֹ.</P>
<A NAME="19"> </A>
<P><B>יט</B>  הֲתִתֵּן לַסּוּס גְּבוּרָה;    הֲתַלְבִּישׁ צַוָּארוֹ רַעְמָה.<BR>
<A NAME="20"> </A>
<B>כ</B>  הֲתַרְעִישֶׁנּוּ, כָּאַרְבֶּה;    הוֹד נַחְרוֹ אֵימָה.<BR>
<A NAME="21"> </A>
<B>כא</B>  יַחְפְּרוּ בָעֵמֶק, וְיָשִׂישׂ בְּכֹחַ;    יֵצֵא, לִקְרַאת-נָשֶׁק.<BR>
<A NAME="22"> </A>
<B>כב</B>  יִשְׂחַק לְפַחַד, וְלֹא יֵחָת;    וְלֹא-יָשׁוּב, מִפְּנֵי-חָרֶב.<BR>
<A NAME="23"> </A>
<B>כג</B>  עָלָיו, תִּרְנֶה אַשְׁפָּה;    לַהַב חֲנִית וְכִידוֹן.<BR>
<A NAME="24"> </A>
<B>כד</B>  בְּרַעַשׁ וְרֹגֶז, יְגַמֶּא-אָרֶץ;    וְלֹא-יַאֲמִין, כִּי-קוֹל שׁוֹפָר.<BR>
<A NAME="25"> </A>
<B>כה</B>  בְּדֵי שֹׁפָר, יֹאמַר הֶאָח--    וּמֵרָחוֹק, יָרִיחַ מִלְחָמָה;<BR>רַעַם שָׂרִים,    וּתְרוּעָה.<BR>
<A NAME="26"> </A>
<B>כו</B>  הֲמִבִּינָתְךָ, יַאֲבֶר-נֵץ;    יִפְרֹשׂ כְּנָפָו לְתֵימָן.<BR>
<A NAME="27"> </A>
<B>כז</B>  אִם-עַל-פִּיךָ, יַגְבִּיהַּ נָשֶׁר;    וְכִי, יָרִים קִנּוֹ.<BR>
<A NAME="28"> </A>
<B>כח</B>  סֶלַע יִשְׁכֹּן, וְיִתְלֹנָן--    עַל שֶׁן-סֶלַע, וּמְצוּדָה.<BR>
<A NAME="29"> </A>
<B>כט</B>  מִשָּׁם חָפַר-אֹכֶל;    לְמֵרָחוֹק, עֵינָיו יַבִּיטוּ.<BR>
<A NAME="30"> </A>
<B>ל</B>  וְאֶפְרֹחָו יְעַלְעוּ-דָם;    וּבַאֲשֶׁר חֲלָלִים, שָׁם הוּא.</P>

<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
לט
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2739')</SCRIPT></P>
</BODY></HTML>
