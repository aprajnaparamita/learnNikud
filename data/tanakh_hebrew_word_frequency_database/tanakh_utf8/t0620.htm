<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יהושוע פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
כ
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
<BR>
 <BR>
<A HREF="http://www.mechon-mamre.org/mp3/t0620.mp3" TARGET="_blank">האזנה לפרק זה</A>
</P>
<HR>

<H1>יהושוע פרק כ</H1>

<A NAME="1"> </A>
<P><B>א</B> וַיְדַבֵּר יְהוָה, אֶל-יְהוֹשֻׁעַ לֵאמֹר. 
<A NAME="2"> </A>
<B>ב</B> דַּבֵּר אֶל-בְּנֵי יִשְׂרָאֵל, לֵאמֹר:  תְּנוּ לָכֶם אֶת-עָרֵי הַמִּקְלָט, אֲשֶׁר-דִּבַּרְתִּי אֲלֵיכֶם בְּיַד-מֹשֶׁה. 
<A NAME="3"> </A>
<B>ג</B> לָנוּס שָׁמָּה רוֹצֵחַ, מַכֵּה-נֶפֶשׁ בִּשְׁגָגָה בִּבְלִי-דָעַת; וְהָיוּ לָכֶם לְמִקְלָט, מִגֹּאֵל הַדָּם. 
<A NAME="4"> </A>
<B>ד</B> וְנָס אֶל-אַחַת מֵהֶעָרִים הָאֵלֶּה, וְעָמַד פֶּתַח שַׁעַר הָעִיר, וְדִבֶּר בְּאָזְנֵי זִקְנֵי הָעִיר-הַהִיא, אֶת-דְּבָרָיו; וְאָסְפוּ אֹתוֹ הָעִירָה אֲלֵיהֶם, וְנָתְנוּ-לוֹ מָקוֹם וְיָשַׁב עִמָּם. 
<A NAME="5"> </A>
<B>ה</B> וְכִי יִרְדֹּף גֹּאֵל הַדָּם, אַחֲרָיו, וְלֹא-יַסְגִּרוּ אֶת-הָרֹצֵחַ, בְּיָדוֹ:  כִּי בִבְלִי-דַעַת הִכָּה אֶת-רֵעֵהוּ, וְלֹא-שֹׂנֵא הוּא לוֹ מִתְּמוֹל שִׁלְשׁוֹם. 
<A NAME="6"> </A>
<B>ו</B> וְיָשַׁב בָּעִיר הַהִיא, עַד-עָמְדוֹ לִפְנֵי הָעֵדָה לַמִּשְׁפָּט, עַד-מוֹת הַכֹּהֵן הַגָּדוֹל, אֲשֶׁר יִהְיֶה בַּיָּמִים הָהֵם; אָז יָשׁוּב הָרוֹצֵחַ, וּבָא אֶל-עִירוֹ וְאֶל-בֵּיתוֹ--אֶל-הָעִיר, אֲשֶׁר-נָס מִשָּׁם. 
<A NAME="7"> </A>
<B>ז</B> וַיַּקְדִּשׁוּ אֶת-קֶדֶשׁ בַּגָּלִיל, בְּהַר נַפְתָּלִי, וְאֶת-שְׁכֶם, בְּהַר אֶפְרָיִם; וְאֶת-קִרְיַת אַרְבַּע הִיא חֶבְרוֹן, בְּהַר יְהוּדָה. 
<A NAME="8"> </A>
<B>ח</B> וּמֵעֵבֶר לְיַרְדֵּן יְרִיחוֹ, מִזְרָחָה, נָתְנוּ אֶת-בֶּצֶר בַּמִּדְבָּר בַּמִּישֹׁר, מִמַּטֵּה רְאוּבֵן; וְאֶת-רָאמֹת בַּגִּלְעָד מִמַּטֵּה-גָד, וְאֶת-גלון (גּוֹלָן) בַּבָּשָׁן מִמַּטֵּה מְנַשֶּׁה. 
<A NAME="9"> </A>
<B>ט</B> אֵלֶּה הָיוּ עָרֵי הַמּוּעָדָה לְכֹל בְּנֵי יִשְׂרָאֵל, וְלַגֵּר הַגָּר בְּתוֹכָם, לָנוּס שָׁמָּה, כָּל-מַכֵּה-נֶפֶשׁ בִּשְׁגָגָה; וְלֹא יָמוּת, בְּיַד גֹּאֵל הַדָּם, עַד-עָמְדוֹ, לִפְנֵי הָעֵדָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
כ
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0620')</SCRIPT></P>
</BODY></HTML>
