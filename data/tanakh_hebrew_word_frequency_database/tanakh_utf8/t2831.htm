<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק לא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
לא
<BR>
 <BR>
<A HREF="http://www.mechon-mamre.org/mp3/t2831.mp3" TARGET="_blank">האזנה לפרק זה</A>
</P>
<HR>

<H1>משלי פרק לא</H1>

<A NAME="1"> </A>
<P><B>א</B>  דִּבְרֵי, לְמוּאֵל מֶלֶךְ--    מַשָּׂא, אֲשֶׁר-יִסְּרַתּוּ אִמּוֹ.<BR>
<A NAME="2"> </A>
<B>ב</B>  מַה-בְּרִי, וּמַה-בַּר-בִּטְנִי;    וּמֶה, בַּר-נְדָרָי.<BR>
<A NAME="3"> </A>
<B>ג</B>  אַל-תִּתֵּן לַנָּשִׁים חֵילֶךָ;    וּדְרָכֶיךָ, לַמְחוֹת מְלָכִין.<BR>
<A NAME="4"> </A>
<B>ד</B>  אַל לַמְלָכִים, לְמוֹאֵל--אַל לַמְלָכִים שְׁתוֹ-יָיִן;    וּלְרוֹזְנִים, או (אֵי) שֵׁכָר.<BR>
<A NAME="5"> </A>
<B>ה</B>  פֶּן-יִשְׁתֶּה, וְיִשְׁכַּח מְחֻקָּק;    וִישַׁנֶּה, דִּין כָּל-בְּנֵי-עֹנִי.<BR>
<A NAME="6"> </A>
<B>ו</B>  תְּנוּ-שֵׁכָר לְאוֹבֵד;    וְיַיִן, לְמָרֵי נָפֶשׁ.<BR>
<A NAME="7"> </A>
<B>ז</B>  יִשְׁתֶּה, וְיִשְׁכַּח רִישׁוֹ;    וַעֲמָלוֹ, לֹא יִזְכָּר-עוֹד.</P>
<A NAME="8"> </A>
<P><B>ח</B>  פְּתַח-פִּיךָ לְאִלֵּם;    אֶל-דִּין, כָּל-בְּנֵי חֲלוֹף.<BR>
<A NAME="9"> </A>
<B>ט</B>  פְּתַח-פִּיךָ שְׁפָט-צֶדֶק;    וְדִין, עָנִי וְאֶבְיוֹן.</P>
<A NAME="10"> </A>
<P><B>י</B>  אֵשֶׁת-חַיִל, מִי יִמְצָא;    וְרָחֹק מִפְּנִינִים מִכְרָהּ.<BR>
<A NAME="11"> </A>
<B>יא</B>  בָּטַח בָּהּ, לֵב בַּעְלָהּ;    וְשָׁלָל, לֹא יֶחְסָר.<BR>
<A NAME="12"> </A>
<B>יב</B>  גְּמָלַתְהוּ טוֹב וְלֹא-רָע--    כֹּל, יְמֵי חַיֶּיהָ.<BR>
<A NAME="13"> </A>
<B>יג</B>  דָּרְשָׁה, צֶמֶר וּפִשְׁתִּים;    וַתַּעַשׂ, בְּחֵפֶץ כַּפֶּיהָ.<BR>
<A NAME="14"> </A>
<B>יד</B>  הָיְתָה, כָּאֳנִיּוֹת סוֹחֵר;    מִמֶּרְחָק, תָּבִיא לַחְמָהּ.<BR>
<A NAME="15"> </A>
<B>טו</B>  וַתָּקָם, בְּעוֹד לַיְלָה--וַתִּתֵּן טֶרֶף לְבֵיתָהּ;    וְחֹק, לְנַעֲרֹתֶיהָ.<BR>
<A NAME="16"> </A>
<B>טז</B>  זָמְמָה שָׂדֶה, וַתִּקָּחֵהוּ;    מִפְּרִי כַפֶּיהָ, נטע (נָטְעָה) כָּרֶם.<BR>
<A NAME="17"> </A>
<B>יז</B>  חָגְרָה בְעוֹז מָתְנֶיהָ;    וַתְּאַמֵּץ, זְרוֹעֹתֶיהָ.<BR>
<A NAME="18"> </A>
<B>יח</B>  טָעֲמָה, כִּי-טוֹב סַחְרָהּ;    לֹא-יִכְבֶּה בליל (בַלַּיְלָה) נֵרָהּ.<BR>
<A NAME="19"> </A>
<B>יט</B>  יָדֶיהָ, שִׁלְּחָה בַכִּישׁוֹר;    וְכַפֶּיהָ, תָּמְכוּ פָלֶךְ.<BR>
<A NAME="20"> </A>
<B>כ</B>  כַּפָּהּ, פָּרְשָׂה לֶעָנִי;    וְיָדֶיהָ, שִׁלְּחָה לָאֶבְיוֹן.<BR>
<A NAME="21"> </A>
<B>כא</B>  לֹא-תִירָא לְבֵיתָהּ מִשָּׁלֶג:    כִּי כָל-בֵּיתָהּ, לָבֻשׁ שָׁנִים.<BR>
<A NAME="22"> </A>
<B>כב</B>  מַרְבַדִּים עָשְׂתָה-לָּהּ;    שֵׁשׁ וְאַרְגָּמָן לְבוּשָׁהּ.<BR>
<A NAME="23"> </A>
<B>כג</B>  נוֹדָע בַּשְּׁעָרִים בַּעְלָהּ;    בְּשִׁבְתּוֹ, עִם-זִקְנֵי-אָרֶץ.<BR>
<A NAME="24"> </A>
<B>כד</B>  סָדִין עָשְׂתָה, וַתִּמְכֹּר;    וַחֲגוֹר, נָתְנָה לַכְּנַעֲנִי.<BR>
<A NAME="25"> </A>
<B>כה</B>  עֹז-וְהָדָר לְבוּשָׁהּ;    וַתִּשְׂחַק, לְיוֹם אַחֲרוֹן.<BR>
<A NAME="26"> </A>
<B>כו</B>  פִּיהָ, פָּתְחָה בְחָכְמָה;    וְתוֹרַת חֶסֶד, עַל-לְשׁוֹנָהּ.<BR>
<A NAME="27"> </A>
<B>כז</B>  צוֹפִיָּה, הילכות (הֲלִיכוֹת) בֵּיתָהּ;    וְלֶחֶם עַצְלוּת, לֹא תֹאכֵל.<BR>
<A NAME="28"> </A>
<B>כח</B>  קָמוּ בָנֶיהָ, וַיְאַשְּׁרוּהָ;    בַּעְלָהּ, וַיְהַלְלָהּ.<BR>
<A NAME="29"> </A>
<B>כט</B>  רַבּוֹת בָּנוֹת, עָשׂוּ חָיִל;    וְאַתְּ, עָלִית עַל-כֻּלָּנָה.<BR>
<A NAME="30"> </A>
<B>ל</B>  שֶׁקֶר הַחֵן, וְהֶבֶל הַיֹּפִי:    אִשָּׁה יִרְאַת-יְהוָה, הִיא תִתְהַלָּל.<BR>
<A NAME="31"> </A>
<B>לא</B>  תְּנוּ-לָהּ, מִפְּרִי יָדֶיהָ;    וִיהַלְלוּהָ בַשְּׁעָרִים מַעֲשֶׂיהָ.  {ש}</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
לא
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2831')</SCRIPT></P>
</BODY></HTML>
