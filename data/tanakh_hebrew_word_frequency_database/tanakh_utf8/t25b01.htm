<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים ב פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
א
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
<BR>
 <BR>
<A HREF="http://www.mechon-mamre.org/mp3/t25b01.mp3" TARGET="_blank">האזנה לפרק זה</A>
</P>
<HR>

<H1>דברי הימים ב פרק א</H1>

<A NAME="1"> </A>
<P><B>א</B> וַיִּתְחַזֵּק שְׁלֹמֹה בֶן-דָּוִיד, עַל-מַלְכוּתוֹ; וַיהוָה אֱלֹהָיו עִמּוֹ, וַיְגַדְּלֵהוּ לְמָעְלָה. 
<A NAME="2"> </A>
<B>ב</B> וַיֹּאמֶר שְׁלֹמֹה לְכָל-יִשְׂרָאֵל לְשָׂרֵי הָאֲלָפִים וְהַמֵּאוֹת וְלַשֹּׁפְטִים, וּלְכֹל נָשִׂיא לְכָל-יִשְׂרָאֵל--רָאשֵׁי הָאָבוֹת. 
<A NAME="3"> </A>
<B>ג</B> וַיֵּלְכוּ, שְׁלֹמֹה וְכָל-הַקָּהָל עִמּוֹ, לַבָּמָה, אֲשֶׁר בְּגִבְעוֹן:  כִּי-שָׁם הָיָה, אֹהֶל מוֹעֵד הָאֱלֹהִים, אֲשֶׁר עָשָׂה מֹשֶׁה עֶבֶד-יְהוָה, בַּמִּדְבָּר. 
<A NAME="4"> </A>
<B>ד</B> אֲבָל, אֲרוֹן הָאֱלֹהִים הֶעֱלָה דָוִיד מִקִּרְיַת יְעָרִים, בַּהֵכִין לוֹ, דָּוִיד:  כִּי נָטָה-לוֹ אֹהֶל, בִּירוּשָׁלִָם. 
<A NAME="5"> </A>
<B>ה</B> וּמִזְבַּח הַנְּחֹשֶׁת, אֲשֶׁר עָשָׂה בְּצַלְאֵל בֶּן-אוּרִי בֶן-חוּר--שָׁם, לִפְנֵי מִשְׁכַּן יְהוָה; וַיִּדְרְשֵׁהוּ שְׁלֹמֹה, וְהַקָּהָל. 
<A NAME="6"> </A>
<B>ו</B> וַיַּעַל שְׁלֹמֹה שָׁם עַל-מִזְבַּח הַנְּחֹשֶׁת, לִפְנֵי יְהוָה, אֲשֶׁר, לְאֹהֶל מוֹעֵד; וַיַּעַל עָלָיו עֹלוֹת, אָלֶף. 
<A NAME="7"> </A>
<B>ז</B> בַּלַּיְלָה הַהוּא, נִרְאָה אֱלֹהִים לִשְׁלֹמֹה; וַיֹּאמֶר לוֹ, שְׁאַל מָה אֶתֶּן-לָךְ. 
<A NAME="8"> </A>
<B>ח</B> וַיֹּאמֶר שְׁלֹמֹה, לֵאלֹהִים, אַתָּה עָשִׂיתָ עִם-דָּוִיד אָבִי, חֶסֶד גָּדוֹל; וְהִמְלַכְתַּנִי, תַּחְתָּיו. 
<A NAME="9"> </A>
<B>ט</B> עַתָּה, יְהוָה אֱלֹהִים--יֵאָמֵן דְּבָרְךָ, עִם דָּוִיד אָבִי:  כִּי אַתָּה, הִמְלַכְתַּנִי, עַל-עַם, רַב כַּעֲפַר הָאָרֶץ. 
<A NAME="10"> </A>
<B>י</B> עַתָּה, חָכְמָה וּמַדָּע תֶּן-לִי, וְאֵצְאָה לִפְנֵי הָעָם-הַזֶּה, וְאָבוֹאָה:  כִּי-מִי יִשְׁפֹּט, אֶת-עַמְּךָ הַזֶּה הַגָּדוֹל.  {ס} 
<A NAME="11"> </A>
<B>יא</B> וַיֹּאמֶר אֱלֹהִים לִשְׁלֹמֹה יַעַן אֲשֶׁר הָיְתָה זֹאת עִם-לְבָבֶךָ, וְלֹא-שָׁאַלְתָּ עֹשֶׁר נְכָסִים וְכָבוֹד וְאֵת נֶפֶשׁ שֹׂנְאֶיךָ, וְגַם-יָמִים רַבִּים, לֹא שָׁאָלְתָּ; וַתִּשְׁאַל-לְךָ, חָכְמָה וּמַדָּע, אֲשֶׁר תִּשְׁפּוֹט אֶת-עַמִּי, אֲשֶׁר הִמְלַכְתִּיךָ עָלָיו. 
<A NAME="12"> </A>
<B>יב</B> הַחָכְמָה וְהַמַּדָּע, נָתוּן לָךְ; וְעֹשֶׁר וּנְכָסִים וְכָבוֹד, אֶתֶּן-לָךְ--אֲשֶׁר לֹא-הָיָה כֵן לַמְּלָכִים אֲשֶׁר לְפָנֶיךָ, וְאַחֲרֶיךָ לֹא יִהְיֶה-כֵּן. 
<A NAME="13"> </A>
<B>יג</B> וַיָּבֹא שְׁלֹמֹה לַבָּמָה אֲשֶׁר-בְּגִבְעוֹן, יְרוּשָׁלִַם, מִלִּפְנֵי, אֹהֶל מוֹעֵד; וַיִּמְלֹךְ, עַל-יִשְׂרָאֵל.  {פ}<BR>
<A NAME="14"> </A>
<B>יד</B> וַיֶּאֱסֹף שְׁלֹמֹה, רֶכֶב וּפָרָשִׁים, וַיְהִי-לוֹ אֶלֶף וְאַרְבַּע-מֵאוֹת רֶכֶב, וּשְׁנֵים-עָשָׂר אֶלֶף פָּרָשִׁים; וַיַּנִּיחֵם בְּעָרֵי הָרֶכֶב, וְעִם-הַמֶּלֶךְ בִּירוּשָׁלִָם. 
<A NAME="15"> </A>
<B>טו</B> וַיִּתֵּן הַמֶּלֶךְ אֶת-הַכֶּסֶף וְאֶת-הַזָּהָב, בִּירוּשָׁלִַם--כָּאֲבָנִים; וְאֵת הָאֲרָזִים, נָתַן כַּשִּׁקְמִים אֲשֶׁר-בַּשְּׁפֵלָה--לָרֹב. 
<A NAME="16"> </A>
<B>טז</B> וּמוֹצָא הַסּוּסִים אֲשֶׁר לִשְׁלֹמֹה, מִמִּצְרָיִם; וּמִקְוֵא--סֹחֲרֵי הַמֶּלֶךְ, מִקְוֵא יִקְחוּ בִּמְחִיר. 
<A NAME="17"> </A>
<B>יז</B> וַיַּעֲלוּ וַיּוֹצִיאוּ מִמִּצְרַיִם מֶרְכָּבָה, בְּשֵׁשׁ מֵאוֹת כֶּסֶף, וְסוּס, בַּחֲמִשִּׁים וּמֵאָה; וְכֵן לְכָל-מַלְכֵי הַחִתִּים, וּמַלְכֵי אֲרָם--בְּיָדָם יוֹצִיאוּ. 
<A NAME="18"> </A>
<B>יח</B> וַיֹּאמֶר שְׁלֹמֹה, לִבְנוֹת בַּיִת לְשֵׁם יְהוָה, וּבַיִת, לְמַלְכוּתוֹ.</P>

<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
א
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t25b01')</SCRIPT></P>
</BODY></HTML>
