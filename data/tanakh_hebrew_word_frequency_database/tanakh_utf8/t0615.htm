<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יהושוע פרק טו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
טו
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
<BR>
 <BR>
<A HREF="http://www.mechon-mamre.org/mp3/t0615.mp3" TARGET="_blank">האזנה לפרק זה</A>
</P>
<HR>

<H1>יהושוע פרק טו</H1>

<A NAME="1"> </A>
<P><B>א</B> וַיְהִי הַגּוֹרָל, לְמַטֵּה בְּנֵי יְהוּדָה--לְמִשְׁפְּחֹתָם:  אֶל-גְּבוּל אֱדוֹם מִדְבַּר-צִן נֶגְבָּה, מִקְצֵה תֵימָן. 
<A NAME="2"> </A>
<B>ב</B> וַיְהִי לָהֶם גְּבוּל נֶגֶב, מִקְצֵה יָם הַמֶּלַח, מִן-הַלָּשֹׁן, הַפֹּנֶה נֶגְבָּה. 
<A NAME="3"> </A>
<B>ג</B> וְיָצָא אֶל-מִנֶּגֶב לְמַעֲלֵה עַקְרַבִּים, וְעָבַר צִנָה, וְעָלָה מִנֶּגֶב, לְקָדֵשׁ בַּרְנֵעַ; וְעָבַר חֶצְרוֹן וְעָלָה אַדָּרָה, וְנָסַב הַקַּרְקָעָה. 
<A NAME="4"> </A>
<B>ד</B> וְעָבַר עַצְמוֹנָה, וְיָצָא נַחַל מִצְרַיִם, והיה (וְהָיוּ) תֹּצְאוֹת הַגְּבוּל, יָמָּה; זֶה-יִהְיֶה לָכֶם, גְּבוּל נֶגֶב. 
<A NAME="5"> </A>
<B>ה</B> וּגְבוּל קֵדְמָה יָם הַמֶּלַח, עַד-קְצֵה הַיַּרְדֵּן; וּגְבוּל לִפְאַת צָפוֹנָה, מִלְּשׁוֹן הַיָּם, מִקְצֵה, הַיַּרְדֵּן. 
<A NAME="6"> </A>
<B>ו</B> וְעָלָה הַגְּבוּל, בֵּית חָגְלָה, וְעָבַר, מִצְּפוֹן לְבֵית הָעֲרָבָה; וְעָלָה הַגְּבוּל, אֶבֶן בֹּהַן בֶּן-רְאוּבֵן. 
<A NAME="7"> </A>
<B>ז</B> וְעָלָה הַגְּבוּל דְּבִרָה, מֵעֵמֶק עָכוֹר, וְצָפוֹנָה פֹּנֶה אֶל-הַגִּלְגָּל אֲשֶׁר-נֹכַח לְמַעֲלֵה אֲדֻמִּים, אֲשֶׁר מִנֶּגֶב לַנָּחַל; וְעָבַר הַגְּבוּל אֶל-מֵי-עֵין שֶׁמֶשׁ, וְהָיוּ תֹצְאֹתָיו אֶל-עֵין רֹגֵל. 
<A NAME="8"> </A>
<B>ח</B> וְעָלָה הַגְּבוּל גֵּי בֶן-הִנֹּם, אֶל-כֶּתֶף הַיְבוּסִי מִנֶּגֶב--הִיא, יְרוּשָׁלִָם; וְעָלָה הַגְּבוּל אֶל-רֹאשׁ הָהָר, אֲשֶׁר עַל-פְּנֵי גֵי-הִנֹּם יָמָּה, אֲשֶׁר בִּקְצֵה עֵמֶק-רְפָאִים, צָפוֹנָה. 
<A NAME="9"> </A>
<B>ט</B> וְתָאַר הַגְּבוּל מֵרֹאשׁ הָהָר, אֶל-מַעְיַן מֵי נֶפְתּוֹחַ, וְיָצָא, אֶל-עָרֵי הַר-עֶפְרוֹן; וְתָאַר הַגְּבוּל בַּעֲלָה, הִיא קִרְיַת יְעָרִים. 
<A NAME="10"> </A>
<B>י</B> וְנָסַב הַגְּבוּל מִבַּעֲלָה יָמָּה, אֶל-הַר שֵׂעִיר, וְעָבַר אֶל-כֶּתֶף הַר-יְעָרִים מִצָּפוֹנָה, הִיא כְסָלוֹן; וְיָרַד בֵּית-שֶׁמֶשׁ, וְעָבַר תִּמְנָה. 
<A NAME="11"> </A>
<B>יא</B> וְיָצָא הַגְּבוּל אֶל-כֶּתֶף עֶקְרוֹן, צָפוֹנָה, וְתָאַר הַגְּבוּל שִׁכְּרוֹנָה, וְעָבַר הַר-הַבַּעֲלָה וְיָצָא יַבְנְאֵל; וְהָיוּ תֹּצְאוֹת הַגְּבוּל, יָמָּה. 
<A NAME="12"> </A>
<B>יב</B> וּגְבוּל יָם, הַיָּמָּה הַגָּדוֹל וּגְבוּל; זֶה גְּבוּל בְּנֵי-יְהוּדָה, סָבִיב--לְמִשְׁפְּחֹתָם. 
<A NAME="13"> </A>
<B>יג</B> וּלְכָלֵב בֶּן-יְפֻנֶּה, נָתַן חֵלֶק בְּתוֹךְ בְּנֵי-יְהוּדָה, אֶל-פִּי יְהוָה, לִיהוֹשֻׁעַ--אֶת-קִרְיַת אַרְבַּע אֲבִי הָעֲנָק, הִיא חֶבְרוֹן. 
<A NAME="14"> </A>
<B>יד</B> וַיֹּרֶשׁ מִשָּׁם כָּלֵב, אֶת-שְׁלוֹשָׁה בְּנֵי הָעֲנָק--אֶת-שֵׁשַׁי וְאֶת-אֲחִימַן וְאֶת-תַּלְמַי, יְלִידֵי הָעֲנָק. 
<A NAME="15"> </A>
<B>טו</B> וַיַּעַל מִשָּׁם, אֶל-יֹשְׁבֵי דְּבִר; וְשֵׁם-דְּבִר לְפָנִים, קִרְיַת-סֵפֶר. 
<A NAME="16"> </A>
<B>טז</B> וַיֹּאמֶר כָּלֵב, אֲשֶׁר-יַכֶּה אֶת-קִרְיַת-סֵפֶר וּלְכָדָהּ--וְנָתַתִּי לוֹ אֶת-עַכְסָה בִתִּי, לְאִשָּׁה. 
<A NAME="17"> </A>
<B>יז</B> וַיִּלְכְּדָהּ עָתְנִיאֵל בֶּן-קְנַז, אֲחִי כָלֵב; וַיִּתֶּן-לוֹ אֶת-עַכְסָה בִתּוֹ, לְאִשָּׁה. 
<A NAME="18"> </A>
<B>יח</B> וַיְהִי בְּבוֹאָהּ, וַתְּסִיתֵהוּ לִשְׁאוֹל מֵאֵת-אָבִיהָ שָׂדֶה, וַתִּצְנַח, מֵעַל הַחֲמוֹר; וַיֹּאמֶר-לָהּ כָּלֵב, מַה-לָּךְ. 
<A NAME="19"> </A>
<B>יט</B> וַתֹּאמֶר תְּנָה-לִּי בְרָכָה, כִּי אֶרֶץ הַנֶּגֶב נְתַתָּנִי, וְנָתַתָּה לִי, גֻּלֹּת מָיִם; וַיִּתֶּן-לָהּ, אֵת גֻּלֹּת עִלִּיּוֹת, וְאֵת, גֻּלֹּת תַּחְתִּיּוֹת.  {פ}<BR>
<A NAME="20"> </A>
<B>כ</B> זֹאת, נַחֲלַת מַטֵּה בְנֵי-יְהוּדָה--לְמִשְׁפְּחֹתָם. 
<A NAME="21"> </A>
<B>כא</B> וַיִּהְיוּ הֶעָרִים, מִקְצֵה לְמַטֵּה בְנֵי-יְהוּדָה, אֶל-גְּבוּל אֱדוֹם, בַּנֶּגְבָּה--קַבְצְאֵל וְעֵדֶר, וְיָגוּר. 
<A NAME="22"> </A>
<B>כב</B> וְקִינָה וְדִימוֹנָה, וְעַדְעָדָה. 
<A NAME="23"> </A>
<B>כג</B> וְקֶדֶשׁ וְחָצוֹר, וְיִתְנָן. 
<A NAME="24"> </A>
<B>כד</B> זִיף וָטֶלֶם, וּבְעָלוֹת. 
<A NAME="25"> </A>
<B>כה</B> וְחָצוֹר חֲדַתָּה וּקְרִיּוֹת, חֶצְרוֹן הִיא חָצוֹר. 
<A NAME="26"> </A>
<B>כו</B> אֲמָם וּשְׁמַע, וּמוֹלָדָה. 
<A NAME="27"> </A>
<B>כז</B> וַחֲצַר גַּדָּה וְחֶשְׁמוֹן, וּבֵית פָּלֶט. 
<A NAME="28"> </A>
<B>כח</B> וַחֲצַר שׁוּעָל וּבְאֵר שֶׁבַע, וּבִזְיוֹתְיָה. 
<A NAME="29"> </A>
<B>כט</B> בַּעֲלָה וְעִיִּים, וָעָצֶם. 
<A NAME="30"> </A>
<B>ל</B> וְאֶלְתּוֹלַד וּכְסִיל, וְחָרְמָה. 
<A NAME="31"> </A>
<B>לא</B> וְצִקְלַג וּמַדְמַנָּה, וְסַנְסַנָּה. 
<A NAME="32"> </A>
<B>לב</B> וּלְבָאוֹת וְשִׁלְחִים, וְעַיִן וְרִמּוֹן:  כָּל-עָרִים עֶשְׂרִים וָתֵשַׁע, וְחַצְרֵיהֶן.  {ס} 
<A NAME="33"> </A>
<B>לג</B> בַּשְּׁפֵלָה--אֶשְׁתָּאוֹל וְצָרְעָה, וְאַשְׁנָה. 
<A NAME="34"> </A>
<B>לד</B> וְזָנוֹחַ וְעֵין גַּנִּים, תַּפּוּחַ וְהָעֵינָם. 
<A NAME="35"> </A>
<B>לה</B> יַרְמוּת, וַעֲדֻלָּם, שׂוֹכֹה, וַעֲזֵקָה. 
<A NAME="36"> </A>
<B>לו</B> וְשַׁעֲרַיִם, וַעֲדִיתַיִם, וְהַגְּדֵרָה, וּגְדֵרֹתָיִם:  עָרִים אַרְבַּע-עֶשְׂרֵה, וְחַצְרֵיהֶן.  {ס} 
<A NAME="37"> </A>
<B>לז</B> צְנָן וַחֲדָשָׁה, וּמִגְדַּל-גָּד. 
<A NAME="38"> </A>
<B>לח</B> וְדִלְעָן וְהַמִּצְפֶּה, וְיָקְתְאֵל. 
<A NAME="39"> </A>
<B>לט</B> לָכִישׁ וּבָצְקַת, וְעֶגְלוֹן. 
<A NAME="40"> </A>
<B>מ</B> וְכַבּוֹן וְלַחְמָס, וְכִתְלִישׁ. 
<A NAME="41"> </A>
<B>מא</B> וּגְדֵרוֹת, בֵּית-דָּגוֹן וְנַעֲמָה וּמַקֵּדָה:  עָרִים שֵׁשׁ-עֶשְׂרֵה, וְחַצְרֵיהֶן.  {ס} 
<A NAME="42"> </A>
<B>מב</B> לִבְנָה וָעֶתֶר, וְעָשָׁן. 
<A NAME="43"> </A>
<B>מג</B> וְיִפְתָּח וְאַשְׁנָה, וּנְצִיב. 
<A NAME="44"> </A>
<B>מד</B> וּקְעִילָה וְאַכְזִיב, וּמָרֵאשָׁה:  עָרִים תֵּשַׁע, וְחַצְרֵיהֶן.  {ס} 
<A NAME="45"> </A>
<B>מה</B> עֶקְרוֹן וּבְנֹתֶיהָ, וַחֲצֵרֶיהָ. 
<A NAME="46"> </A>
<B>מו</B> מֵעֶקְרוֹן, וָיָמָּה:  כֹּל אֲשֶׁר-עַל-יַד אַשְׁדּוֹד, וְחַצְרֵיהֶן.  {ס} 
<A NAME="47"> </A>
<B>מז</B> אַשְׁדּוֹד בְּנוֹתֶיהָ וַחֲצֵרֶיהָ, עַזָּה בְּנוֹתֶיהָ וַחֲצֵרֶיהָ--עַד-נַחַל מִצְרָיִם; וְהַיָּם הגבול (הַגָּדוֹל), וּגְבוּל.  {ס} 
<A NAME="48"> </A>
<B>מח</B> וּבָהָר--שָׁמִיר וְיַתִּיר, וְשׂוֹכֹה. 
<A NAME="49"> </A>
<B>מט</B> וְדַנָּה וְקִרְיַת-סַנָּה, הִיא דְבִר.  {ס} 
<A NAME="50"> </A>
<B>נ</B> וַעֲנָב וְאֶשְׁתְּמֹה, וְעָנִים. 
<A NAME="51"> </A>
<B>נא</B> וְגֹשֶׁן וְחֹלֹן, וְגִלֹה:  עָרִים אַחַת-עֶשְׂרֵה, וְחַצְרֵיהֶן.  {ס} 
<A NAME="52"> </A>
<B>נב</B> אֲרַב וְרוּמָה, וְאֶשְׁעָן. 
<A NAME="53"> </A>
<B>נג</B> וינים (וְיָנוּם) וּבֵית-תַּפּוּחַ, וַאֲפֵקָה. 
<A NAME="54"> </A>
<B>נד</B> וְחֻמְטָה, וְקִרְיַת אַרְבַּע הִיא חֶבְרוֹן--וְצִיעֹר:  עָרִים תֵּשַׁע, וְחַצְרֵיהֶן.  {ס} 
<A NAME="55"> </A>
<B>נה</B> מָעוֹן כַּרְמֶל, וָזִיף וְיוּטָּה. 
<A NAME="56"> </A>
<B>נו</B> וְיִזְרְעֶאל וְיָקְדְעָם, וְזָנוֹחַ. 
<A NAME="57"> </A>
<B>נז</B> הַקַּיִן, גִּבְעָה וְתִמְנָה:  עָרִים עֶשֶׂר, וְחַצְרֵיהֶן.  {ס} 
<A NAME="58"> </A>
<B>נח</B> חַלְחוּל בֵּית-צוּר, וּגְדוֹר. 
<A NAME="59"> </A>
<B>נט</B> וּמַעֲרָת וּבֵית-עֲנוֹת, וְאֶלְתְּקֹן:  עָרִים שֵׁשׁ, וְחַצְרֵיהֶן.  {פ}<BR>
<A NAME="60"> </A>
<B>ס</B> קִרְיַת-בַּעַל, הִיא קִרְיַת יְעָרִים--וְהָרַבָּה:  עָרִים שְׁתַּיִם, וְחַצְרֵיהֶן.  {ס} 
<A NAME="61"> </A>
<B>סא</B> בַּמִּדְבָּר--בֵּית, הָעֲרָבָה, מִדִּין, וּסְכָכָה. 
<A NAME="62"> </A>
<B>סב</B> וְהַנִּבְשָׁן וְעִיר-הַמֶּלַח, וְעֵין גֶּדִי:  עָרִים שֵׁשׁ, וְחַצְרֵיהֶן. 
<A NAME="63"> </A>
<B>סג</B> וְאֶת-הַיְבוּסִי יוֹשְׁבֵי יְרוּשָׁלִַם, לֹא-יוכלו (יָכְלוּ) בְנֵי-יְהוּדָה לְהוֹרִישָׁם; וַיֵּשֶׁב הַיְבוּסִי אֶת-בְּנֵי יְהוּדָה, בִּירוּשָׁלִַם, עַד, הַיּוֹם הַזֶּה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
טו
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0615')</SCRIPT></P>
</BODY></HTML>
