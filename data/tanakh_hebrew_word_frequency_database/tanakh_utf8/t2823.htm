<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
כג
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2823.mp3" TARGET="_blank">האזנה לפרק זה</A>
</P>
<HR>

<H1>משלי פרק כג</H1>

<A NAME="1"> </A>
<P><B>א</B>  כִּי-תֵשֵׁב, לִלְחוֹם אֶת-מוֹשֵׁל--    בִּין תָּבִין, אֶת-אֲשֶׁר לְפָנֶיךָ.<BR>
<A NAME="2"> </A>
<B>ב</B>  וְשַׂמְתָּ שַׂכִּין בְּלֹעֶךָ--    אִם-בַּעַל נֶפֶשׁ אָתָּה.<BR>
<A NAME="3"> </A>
<B>ג</B>  אַל-תִּתְאָו, לְמַטְעַמּוֹתָיו;    וְהוּא, לֶחֶם כְּזָבִים.<BR>
<A NAME="4"> </A>
<B>ד</B>  אַל-תִּיגַע לְהַעֲשִׁיר;    מִבִּינָתְךָ חֲדָל.<BR>
<A NAME="5"> </A>
<B>ה</B>  התעוף (הֲתָעִיף) עֵינֶיךָ בּוֹ,    וְאֵינֶנּוּ:<BR>כִּי עָשֹׂה יַעֲשֶׂה-לּוֹ כְנָפַיִם;    כְּנֶשֶׁר, ועיף (יָעוּף) הַשָּׁמָיִם.</P>
<A NAME="6"> </A>
<P><B>ו</B>  אַל-תִּלְחַם--אֶת-לֶחֶם, רַע עָיִן;    וְאַל-תִּתְאָו, לְמַטְעַמֹּתָיו.<BR>
<A NAME="7"> </A>
<B>ז</B>  כִּי, כְּמוֹ שָׁעַר בְּנַפְשׁוֹ--    כֶּן-הוּא:<BR>אֱכוֹל וּשְׁתֵה, יֹאמַר לָךְ;    וְלִבּוֹ, בַּל-עִמָּךְ.<BR>
<A NAME="8"> </A>
<B>ח</B>  פִּתְּךָ-אָכַלְתָּ תְקִיאֶנָּה;    וְשִׁחַתָּ, דְּבָרֶיךָ הַנְּעִימִים.<BR>
<A NAME="9"> </A>
<B>ט</B>  בְּאָזְנֵי כְסִיל, אַל-תְּדַבֵּר:    כִּי-יָבוּז, לְשֵׂכֶל מִלֶּיךָ.<BR>
<A NAME="10"> </A>
<B>י</B>  אַל-תַּסֵּג, גְּבוּל עוֹלָם;    וּבִשְׂדֵי יְתוֹמִים, אַל-תָּבֹא.<BR>
<A NAME="11"> </A>
<B>יא</B>  כִּי-גֹאֲלָם חָזָק;    הוּא-יָרִיב אֶת-רִיבָם אִתָּךְ.<BR>
<A NAME="12"> </A>
<B>יב</B>  הָבִיאָה לַמּוּסָר לִבֶּךָ;    וְאָזְנֶךָ, לְאִמְרֵי-דָעַת.<BR>
<A NAME="13"> </A>
<B>יג</B>  אַל-תִּמְנַע מִנַּעַר מוּסָר:    כִּי-תַכֶּנּוּ בַשֵּׁבֶט, לֹא יָמוּת.<BR>
<A NAME="14"> </A>
<B>יד</B>  אַתָּה, בַּשֵּׁבֶט תַּכֶּנּוּ;    וְנַפְשׁוֹ, מִשְּׁאוֹל תַּצִּיל.<BR>
<A NAME="15"> </A>
<B>טו</B>  בְּנִי, אִם-חָכַם לִבֶּךָ--    יִשְׂמַח לִבִּי גַם-אָנִי.<BR>
<A NAME="16"> </A>
<B>טז</B>  וְתַעְלֹזְנָה כִלְיוֹתָי--    בְּדַבֵּר שְׂפָתֶיךָ, מֵישָׁרִים.<BR>
<A NAME="17"> </A>
<B>יז</B>  אַל-יְקַנֵּא לִבְּךָ, בַּחַטָּאִים:    כִּי אִם-בְּיִרְאַת-יְהוָה, כָּל-הַיּוֹם.<BR>
<A NAME="18"> </A>
<B>יח</B>  כִּי, אִם-יֵשׁ אַחֲרִית;    וְתִקְוָתְךָ, לֹא תִכָּרֵת.<BR>
<A NAME="19"> </A>
<B>יט</B>  שְׁמַע-אַתָּה בְנִי וַחֲכָם;    וְאַשֵּׁר בַּדֶּרֶךְ לִבֶּךָ.<BR>
<A NAME="20"> </A>
<B>כ</B>  אַל-תְּהִי בְסֹבְאֵי-יָיִן--    בְּזֹלְלֵי בָשָׂר לָמוֹ.<BR>
<A NAME="21"> </A>
<B>כא</B>  כִּי-סֹבֵא וְזוֹלֵל, יִוָּרֵשׁ;    וּקְרָעִים, תַּלְבִּישׁ נוּמָה.<BR>
<A NAME="22"> </A>
<B>כב</B>  שְׁמַע לְאָבִיךָ, זֶה יְלָדֶךָ;    וְאַל-תָּבוּז, כִּי-זָקְנָה אִמֶּךָ.<BR>
<A NAME="23"> </A>
<B>כג</B>  אֱמֶת קְנֵה, וְאַל-תִּמְכֹּר;    חָכְמָה וּמוּסָר וּבִינָה.<BR>
<A NAME="24"> </A>
<B>כד</B>  גול (גִּיל) יָגִיל, אֲבִי צַדִּיק;    יולד (וְיוֹלֵד) חָכָם, וישמח- (יִשְׂמַח-) בּוֹ.<BR>
<A NAME="25"> </A>
<B>כה</B>  יִשְׂמַח-אָבִיךָ וְאִמֶּךָ;    וְתָגֵל, יוֹלַדְתֶּךָ.<BR>
<A NAME="26"> </A>
<B>כו</B>  תְּנָה-בְנִי לִבְּךָ לִי;    וְעֵינֶיךָ, דְּרָכַי תרצנה (תִּצֹּרְנָה).<BR>
<A NAME="27"> </A>
<B>כז</B>  כִּי-שׁוּחָה עֲמֻקָּה זוֹנָה;    וּבְאֵר צָרָה, נָכְרִיָּה.<BR>
<A NAME="28"> </A>
<B>כח</B>  אַף-הִיא, כְּחֶתֶף תֶּאֱרֹב;    וּבוֹגְדִים, בְּאָדָם תּוֹסִף.<BR>
<A NAME="29"> </A>
<B>כט</B>  לְמִי אוֹי לְמִי אֲבוֹי, לְמִי מדונים (מִדְיָנִים) לְמִי שִׂיחַ--    לְמִי, פְּצָעִים חִנָּם;<BR>לְמִי,    חַכְלִלוּת עֵינָיִם.<BR>
<A NAME="30"> </A>
<B>ל</B>  לַמְאַחֲרִים עַל-הַיָּיִן--    לַבָּאִים, לַחְקֹר מִמְסָךְ.<BR>
<A NAME="31"> </A>
<B>לא</B>  אַל-תֵּרֶא יַיִן, כִּי יִתְאַדָּם:    כִּי-יִתֵּן בכיס (בַּכּוֹס) עֵינוֹ; יִתְהַלֵּךְ, בְּמֵישָׁרִים.<BR>
<A NAME="32"> </A>
<B>לב</B>  אַחֲרִיתוֹ, כְּנָחָשׁ יִשָּׁךְ;    וּכְצִפְעֹנִי יַפְרִשׁ.<BR>
<A NAME="33"> </A>
<B>לג</B>  עֵינֶיךָ, יִרְאוּ זָרוֹת;    וְלִבְּךָ, יְדַבֵּר תַּהְפֻּכוֹת.<BR>
<A NAME="34"> </A>
<B>לד</B>  וְהָיִיתָ, כְּשֹׁכֵב בְּלֶב-יָם;    וּכְשֹׁכֵב, בְּרֹאשׁ חִבֵּל.<BR>
<A NAME="35"> </A>
<B>לה</B>  הִכּוּנִי בַל-חָלִיתִי--    הֲלָמוּנִי, בַּל-יָדָעְתִּי:<BR>מָתַי אָקִיץ;    אוֹסִיף, אֲבַקְשֶׁנּוּ עוֹד.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
כג
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2823')</SCRIPT></P>
</BODY></HTML>
