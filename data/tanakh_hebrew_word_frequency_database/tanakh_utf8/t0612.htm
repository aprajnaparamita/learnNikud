<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יהושוע פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
יב
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
<BR>
 <BR>
<A HREF="http://www.mechon-mamre.org/mp3/t0612.mp3" TARGET="_blank">האזנה לפרק זה</A>
</P>
<HR>

<H1>יהושוע פרק יב</H1>

<A NAME="1"> </A>
<P><B>א</B> וְאֵלֶּה מַלְכֵי הָאָרֶץ, אֲשֶׁר הִכּוּ בְנֵי-יִשְׂרָאֵל וַיִּרְשׁוּ אֶת-אַרְצָם, בְּעֵבֶר הַיַּרְדֵּן, מִזְרְחָה הַשָּׁמֶשׁ--מִנַּחַל אַרְנוֹן עַד-הַר חֶרְמוֹן, וְכָל-הָעֲרָבָה מִזְרָחָה. 
<A NAME="2"> </A>
<B>ב</B> סִיחוֹן מֶלֶךְ הָאֱמֹרִי, הַיּוֹשֵׁב בְּחֶשְׁבּוֹן--מֹשֵׁל מֵעֲרוֹעֵר אֲשֶׁר עַל-שְׂפַת-נַחַל אַרְנוֹן וְתוֹךְ הַנַּחַל, וַחֲצִי הַגִּלְעָד, וְעַד יַבֹּק הַנַּחַל, גְּבוּל בְּנֵי עַמּוֹן. 
<A NAME="3"> </A>
<B>ג</B> וְהָעֲרָבָה עַד-יָם כִּנְרוֹת מִזְרָחָה, וְעַד יָם הָעֲרָבָה יָם-הַמֶּלַח מִזְרָחָה, דֶּרֶךְ, בֵּית הַיְשִׁמוֹת; וּמִתֵּימָן--תַּחַת, אַשְׁדּוֹת הַפִּסְגָּה. 
<A NAME="4"> </A>
<B>ד</B> וּגְבוּל, עוֹג מֶלֶךְ הַבָּשָׁן, מִיֶּתֶר, הָרְפָאִים--הַיּוֹשֵׁב בְּעַשְׁתָּרוֹת, וּבְאֶדְרֶעִי. 
<A NAME="5"> </A>
<B>ה</B> וּמֹשֵׁל בְּהַר חֶרְמוֹן וּבְסַלְכָה, וּבְכָל-הַבָּשָׁן, עַד-גְּבוּל הַגְּשׁוּרִי, וְהַמַּעֲכָתִי; וַחֲצִי, הַגִּלְעָד--גְּבוּל, סִיחוֹן מֶלֶךְ-חֶשְׁבּוֹן. 
<A NAME="6"> </A>
<B>ו</B> מֹשֶׁה עֶבֶד-יְהוָה וּבְנֵי יִשְׂרָאֵל, הִכּוּם; וַיִּתְּנָהּ מֹשֶׁה עֶבֶד-יְהוָה יְרֻשָּׁה, לָראוּבֵנִי וְלַגָּדִי, וְלַחֲצִי, שֵׁבֶט הַמְנַשֶּׁה.  {ס} 
<A NAME="7"> </A>
<B>ז</B> וְאֵלֶּה מַלְכֵי הָאָרֶץ אֲשֶׁר הִכָּה יְהוֹשֻׁעַ וּבְנֵי יִשְׂרָאֵל, בְּעֵבֶר הַיַּרְדֵּן יָמָּה, מִבַּעַל גָּד בְּבִקְעַת הַלְּבָנוֹן, וְעַד-הָהָר הֶחָלָק הָעֹלֶה שֵׂעִירָה; וַיִּתְּנָהּ יְהוֹשֻׁעַ לְשִׁבְטֵי יִשְׂרָאֵל, יְרֻשָּׁה--כְּמַחְלְקֹתָם. 
<A NAME="8"> </A>
<B>ח</B> בָּהָר וּבַשְּׁפֵלָה, וּבָעֲרָבָה וּבָאֲשֵׁדוֹת, וּבַמִּדְבָּר, וּבַנֶּגֶב--הַחִתִּי, הָאֱמֹרִי, וְהַכְּנַעֲנִי הַפְּרִזִּי, הַחִוִּי וְהַיְבוּסִי.  {ש}</P>
<A NAME="9"> </A>
<P><B>ט</B> מֶלֶךְ יְרִיחוֹ,  {ס}  אֶחָד;  {ס}  מֶלֶךְ הָעַי אֲשֶׁר-מִצַּד בֵּית-אֵל, אֶחָד.  {ר}<BR>
<A NAME="10"> </A>
<B>י</B> מֶלֶךְ יְרוּשָׁלִַם  {ס}  אֶחָד,  {ס}  מֶלֶךְ חֶבְרוֹן  {ס}  אֶחָד.  {ר}<BR>
<A NAME="11"> </A>
<B>יא</B> מֶלֶךְ יַרְמוּת  {ס}  אֶחָד,  {ס}  מֶלֶךְ לָכִישׁ  {ס}  אֶחָד.  {ר}<BR>
<A NAME="12"> </A>
<B>יב</B> מֶלֶךְ עֶגְלוֹן  {ס}  אֶחָד,  {ס}  מֶלֶךְ גֶּזֶר  {ס}  אֶחָד.  {ר}<BR>
<A NAME="13"> </A>
<B>יג</B> מֶלֶךְ דְּבִר  {ס}  אֶחָד,  {ס}  מֶלֶךְ גֶּדֶר  {ס}  אֶחָד.  {ר}<BR>
<A NAME="14"> </A>
<B>יד</B> מֶלֶךְ חָרְמָה  {ס}  אֶחָד,  {ס}  מֶלֶךְ עֲרָד  {ס}  אֶחָד.  {ר}<BR>
<A NAME="15"> </A>
<B>טו</B> מֶלֶךְ לִבְנָה  {ס}  אֶחָד,  {ס}  מֶלֶךְ עֲדֻלָּם  {ס}  אֶחָד.  {ר}<BR>
<A NAME="16"> </A>
<B>טז</B> מֶלֶךְ מַקֵּדָה  {ס}  אֶחָד,  {ס}  מֶלֶךְ בֵּית-אֵל  {ס}  אֶחָד.  {ר}<BR>
<A NAME="17"> </A>
<B>יז</B> מֶלֶךְ תַּפּוּחַ  {ס}  אֶחָד,  {ס}  מֶלֶךְ חֵפֶר  {ס}  אֶחָד.  {ר}<BR>
<A NAME="18"> </A>
<B>יח</B> מֶלֶךְ אֲפֵק  {ס}  אֶחָד,  {ס}  מֶלֶךְ לַשָּׁרוֹן  {ס}  אֶחָד.  {ר}<BR>
<A NAME="19"> </A>
<B>יט</B> מֶלֶךְ מָדוֹן  {ס}  אֶחָד,  {ס}  מֶלֶךְ חָצוֹר  {ס}  אֶחָד.  {ר}<BR>
<A NAME="20"> </A>
<B>כ</B> מֶלֶךְ שִׁמְרוֹן מְרֹאון  {ס}  אֶחָד,  {ס}  מֶלֶךְ אַכְשָׁף  {ס}  אֶחָד.  {ר}<BR>
<A NAME="21"> </A>
<B>כא</B> מֶלֶךְ תַּעְנַךְ  {ס}  אֶחָד,  {ס}  מֶלֶךְ מְגִדּוֹ  {ס}  אֶחָד.  {ר}<BR>
<A NAME="22"> </A>
<B>כב</B> מֶלֶךְ קֶדֶשׁ  {ס}  אֶחָד,  {ס}  מֶלֶךְ-יָקְנְעָם לַכַּרְמֶל  {ס}  אֶחָד.  {ר}<BR>
<A NAME="23"> </A>
<B>כג</B> מֶלֶךְ דּוֹר לְנָפַת דּוֹר,  {ס}  אֶחָד;  {ס}  מֶלֶךְ-גּוֹיִם לְגִלְגָּל,  {ס}  אֶחָד.  {ר}<BR>
<A NAME="24"> </A>
<B>כד</B> מֶלֶךְ תִּרְצָה,  {ס}  אֶחָד;  {ס}  כָּל-מְלָכִים, שְׁלֹשִׁים  {ס}  וְאֶחָד.  {ר}{ש}</P>

<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
יב
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0612')</SCRIPT></P>
</BODY></HTML>
