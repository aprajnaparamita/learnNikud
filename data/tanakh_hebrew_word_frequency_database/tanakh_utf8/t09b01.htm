<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - מלכים ב פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
<A HREF="t09a19.htm">יט</A>
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
א
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
<A HREF="t09b25.htm">כה</A>
<BR>
 <BR>
<A HREF="http://www.mechon-mamre.org/mp3/t09b01.mp3" TARGET="_blank">האזנה לפרק זה</A>
</P>
<HR>

<H1>מלכים ב פרק א</H1>

<A NAME="1"> </A>
<P><B>א</B> וַיִּפְשַׁע מוֹאָב בְּיִשְׂרָאֵל, אַחֲרֵי מוֹת אַחְאָב. 
<A NAME="2"> </A>
<B>ב</B> וַיִּפֹּל אֲחַזְיָה בְּעַד הַשְּׂבָכָה, בַּעֲלִיָּתוֹ אֲשֶׁר בְּשֹׁמְרוֹן--וַיָּחַל; וַיִּשְׁלַח מַלְאָכִים, וַיֹּאמֶר אֲלֵהֶם לְכוּ דִרְשׁוּ בְּבַעַל זְבוּב אֱלֹהֵי עֶקְרוֹן, אִם-אֶחְיֶה, מֵחֳלִי זֶה.  {ס} 
<A NAME="3"> </A>
<B>ג</B> וּמַלְאַךְ יְהוָה, דִּבֶּר אֶל-אֵלִיָּה הַתִּשְׁבִּי, קוּם עֲלֵה, לִקְרַאת מַלְאֲכֵי מֶלֶךְ-שֹׁמְרוֹן; וְדַבֵּר אֲלֵהֶם--הֲמִבְּלִי אֵין-אֱלֹהִים בְּיִשְׂרָאֵל, אַתֶּם הֹלְכִים לִדְרֹשׁ בְּבַעַל זְבוּב אֱלֹהֵי עֶקְרוֹן. 
<A NAME="4"> </A>
<B>ד</B> וְלָכֵן, כֹּה-אָמַר יְהוָה, הַמִּטָּה אֲשֶׁר-עָלִיתָ שָּׁם לֹא-תֵרֵד מִמֶּנָּה, כִּי מוֹת תָּמוּת; וַיֵּלֶךְ, אֵלִיָּה. 
<A NAME="5"> </A>
<B>ה</B> וַיָּשׁוּבוּ הַמַּלְאָכִים, אֵלָיו; וַיֹּאמֶר אֲלֵיהֶם, מַה-זֶּה שַׁבְתֶּם. 
<A NAME="6"> </A>
<B>ו</B> וַיֹּאמְרוּ אֵלָיו אִישׁ עָלָה לִקְרָאתֵנוּ, וַיֹּאמֶר אֵלֵינוּ לְכוּ שׁוּבוּ אֶל-הַמֶּלֶךְ אֲשֶׁר-שָׁלַח אֶתְכֶם, וְדִבַּרְתֶּם אֵלָיו כֹּה אָמַר יְהוָה, הֲמִבְּלִי אֵין-אֱלֹהִים בְּיִשְׂרָאֵל אַתָּה שֹׁלֵחַ לִדְרֹשׁ בְּבַעַל זְבוּב אֱלֹהֵי עֶקְרוֹן; לָכֵן הַמִּטָּה אֲשֶׁר-עָלִיתָ שָּׁם, לֹא-תֵרֵד מִמֶּנָּה--כִּי-מוֹת תָּמוּת. 
<A NAME="7"> </A>
<B>ז</B> וַיְדַבֵּר אֲלֵהֶם--מֶה מִשְׁפַּט הָאִישׁ, אֲשֶׁר עָלָה לִקְרַאתְכֶם; וַיְדַבֵּר אֲלֵיכֶם, אֶת-הַדְּבָרִים הָאֵלֶּה. 
<A NAME="8"> </A>
<B>ח</B> וַיֹּאמְרוּ אֵלָיו, אִישׁ בַּעַל שֵׂעָר, וְאֵזוֹר עוֹר, אָזוּר בְּמָתְנָיו; וַיֹּאמַר, אֵלִיָּה הַתִּשְׁבִּי הוּא. 
<A NAME="9"> </A>
<B>ט</B> וַיִּשְׁלַח אֵלָיו שַׂר-חֲמִשִּׁים, וַחֲמִשָּׁיו; וַיַּעַל אֵלָיו, וְהִנֵּה יֹשֵׁב עַל-רֹאשׁ הָהָר, וַיְדַבֵּר אֵלָיו, אִישׁ הָאֱלֹהִים הַמֶּלֶךְ דִּבֶּר רֵדָה. 
<A NAME="10"> </A>
<B>י</B> וַיַּעֲנֶה אֵלִיָּהוּ, וַיְדַבֵּר אֶל-שַׂר הַחֲמִשִּׁים, וְאִם-אִישׁ אֱלֹהִים אָנִי, תֵּרֶד אֵשׁ מִן-הַשָּׁמַיִם וְתֹאכַל אֹתְךָ וְאֶת-חֲמִשֶּׁיךָ; וַתֵּרֶד אֵשׁ מִן-הַשָּׁמַיִם, וַתֹּאכַל אֹתוֹ וְאֶת-חֲמִשָּׁיו. 
<A NAME="11"> </A>
<B>יא</B> וַיָּשָׁב וַיִּשְׁלַח אֵלָיו, שַׂר-חֲמִשִּׁים אַחֵר--וַחֲמִשָּׁיו; וַיַּעַן, וַיְדַבֵּר אֵלָיו, אִישׁ הָאֱלֹהִים, כֹּה-אָמַר הַמֶּלֶךְ מְהֵרָה רֵדָה. 
<A NAME="12"> </A>
<B>יב</B> וַיַּעַן אֵלִיָּה, וַיְדַבֵּר אֲלֵיהֶם, אִם-אִישׁ הָאֱלֹהִים אָנִי, תֵּרֶד אֵשׁ מִן-הַשָּׁמַיִם וְתֹאכַל אֹתְךָ וְאֶת-חֲמִשֶּׁיךָ; וַתֵּרֶד אֵשׁ-אֱלֹהִים מִן-הַשָּׁמַיִם, וַתֹּאכַל אֹתוֹ וְאֶת-חֲמִשָּׁיו. 
<A NAME="13"> </A>
<B>יג</B> וַיָּשָׁב, וַיִּשְׁלַח שַׂר-חֲמִשִּׁים שְׁלִשִׁים--וַחֲמִשָּׁיו; וַיַּעַל וַיָּבֹא שַׂר-הַחֲמִשִּׁים הַשְּׁלִישִׁי וַיִּכְרַע עַל-בִּרְכָּיו לְנֶגֶד אֵלִיָּהוּ, וַיִּתְחַנֵּן אֵלָיו וַיְדַבֵּר אֵלָיו, אִישׁ הָאֱלֹהִים, תִּיקַר-נָא נַפְשִׁי וְנֶפֶשׁ עֲבָדֶיךָ אֵלֶּה חֲמִשִּׁים בְּעֵינֶיךָ. 
<A NAME="14"> </A>
<B>יד</B> הִנֵּה יָרְדָה אֵשׁ, מִן-הַשָּׁמַיִם, וַתֹּאכַל אֶת-שְׁנֵי שָׂרֵי הַחֲמִשִּׁים הָרִאשֹׁנִים, וְאֶת-חֲמִשֵּׁיהֶם; וְעַתָּה, תִּיקַר נַפְשִׁי בְּעֵינֶיךָ.  {ס} 
<A NAME="15"> </A>
<B>טו</B> וַיְדַבֵּר מַלְאַךְ יְהוָה, אֶל-אֵלִיָּהוּ, רֵד אוֹתוֹ, אַל-תִּירָא מִפָּנָיו; וַיָּקָם וַיֵּרֶד אוֹתוֹ, אֶל-הַמֶּלֶךְ. 
<A NAME="16"> </A>
<B>טז</B> וַיְדַבֵּר אֵלָיו כֹּה-אָמַר יְהוָה, יַעַן אֲשֶׁר-שָׁלַחְתָּ מַלְאָכִים לִדְרֹשׁ בְּבַעַל זְבוּב אֱלֹהֵי עֶקְרוֹן--הֲמִבְּלִי אֵין-אֱלֹהִים בְּיִשְׂרָאֵל, לִדְרֹשׁ בִּדְבָרוֹ; לָכֵן הַמִּטָּה אֲשֶׁר-עָלִיתָ שָּׁם, לֹא-תֵרֵד מִמֶּנָּה--כִּי-מוֹת תָּמוּת. 
<A NAME="17"> </A>
<B>יז</B> וַיָּמָת כִּדְבַר יְהוָה אֲשֶׁר-דִּבֶּר אֵלִיָּהוּ, וַיִּמְלֹךְ יְהוֹרָם תַּחְתָּיו,  {פ}<BR>בִּשְׁנַת שְׁתַּיִם, לִיהוֹרָם בֶּן-יְהוֹשָׁפָט מֶלֶךְ יְהוּדָה:  כִּי לֹא-הָיָה לוֹ, בֵּן.  {ס} 
<A NAME="18"> </A>
<B>יח</B> וְיֶתֶר דִּבְרֵי אֲחַזְיָהוּ, אֲשֶׁר עָשָׂה:  הֲלוֹא-הֵמָּה כְתוּבִים, עַל-סֵפֶר דִּבְרֵי הַיָּמִים--לְמַלְכֵי יִשְׂרָאֵל.  {פ}</P>

<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
<A HREF="t09a19.htm">יט</A>
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
א
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
<A HREF="t09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t09b01')</SCRIPT></P>
</BODY></HTML>
