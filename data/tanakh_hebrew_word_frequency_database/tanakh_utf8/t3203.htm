<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - איכה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איכה - <A HREF="t32.htm">הכול</A><BR>פרק
<A HREF="t3201.htm">א</A>
<A HREF="t3202.htm">ב</A>
ג
<A HREF="t3204.htm">ד</A>
<A HREF="t3205.htm">ה</A>
<BR>
 <BR>
<A HREF="http://www.mechon-mamre.org/mp3/t3203.mp3" TARGET="_blank">האזנה לפרק זה</A>
</P>
<HR>

<H1>איכה פרק ג</H1>

<A NAME="1"> </A>
<P><B>א</B> אֲנִי הַגֶּבֶר רָאָה עֳנִי, בְּשֵׁבֶט עֶבְרָתוֹ. 
<A NAME="2"> </A>
<B>ב</B> אוֹתִי נָהַג וַיֹּלַךְ, חֹשֶׁךְ וְלֹא-אוֹר. 
<A NAME="3"> </A>
<B>ג</B> אַךְ בִּי יָשֻׁב יַהֲפֹךְ יָדוֹ, כָּל-הַיּוֹם.  {ס} 
<A NAME="4"> </A>
<B>ד</B> בִּלָּה בְשָׂרִי וְעוֹרִי, שִׁבַּר עַצְמוֹתָי. 
<A NAME="5"> </A>
<B>ה</B> בָּנָה עָלַי וַיַּקַּף, רֹאשׁ וּתְלָאָה. 
<A NAME="6"> </A>
<B>ו</B> בְּמַחֲשַׁכִּים הוֹשִׁיבַנִי, כְּמֵתֵי עוֹלָם.  {ס} 
<A NAME="7"> </A>
<B>ז</B> גָּדַר בַּעֲדִי וְלֹא אֵצֵא, הִכְבִּיד נְחָשְׁתִּי. 
<A NAME="8"> </A>
<B>ח</B> גַּם כִּי אֶזְעַק וַאֲשַׁוֵּעַ, שָׂתַם תְּפִלָּתִי. 
<A NAME="9"> </A>
<B>ט</B> גָּדַר דְּרָכַי בְּגָזִית, נְתִיבֹתַי עִוָּה.  {ס} 
<A NAME="10"> </A>
<B>י</B> דֹּב אֹרֵב הוּא לִי, אריה (אֲרִי) בְּמִסְתָּרִים. 
<A NAME="11"> </A>
<B>יא</B> דְּרָכַי סוֹרֵר וַיְפַשְּׁחֵנִי, שָׂמַנִי שֹׁמֵם. 
<A NAME="12"> </A>
<B>יב</B> דָּרַךְ קַשְׁתּוֹ וַיַּצִּיבֵנִי, כַּמַּטָּרָא לַחֵץ.  {ס} 
<A NAME="13"> </A>
<B>יג</B> הֵבִיא, בְּכִלְיֹתָי, בְּנֵי, אַשְׁפָּתוֹ. 
<A NAME="14"> </A>
<B>יד</B> הָיִיתִי שְּׂחֹק לְכָל-עַמִּי, נְגִינָתָם כָּל-הַיּוֹם. 
<A NAME="15"> </A>
<B>טו</B> הִשְׂבִּיעַנִי בַמְּרוֹרִים, הִרְוַנִי לַעֲנָה.  {ס} 
<A NAME="16"> </A>
<B>טז</B> וַיַּגְרֵס בֶּחָצָץ שִׁנָּי, הִכְפִּישַׁנִי בָּאֵפֶר. 
<A NAME="17"> </A>
<B>יז</B> וַתִּזְנַח מִשָּׁלוֹם נַפְשִׁי, נָשִׁיתִי טוֹבָה. 
<A NAME="18"> </A>
<B>יח</B> וָאֹמַר אָבַד נִצְחִי, וְתוֹחַלְתִּי מֵיְהוָה.  {ס} 
<A NAME="19"> </A>
<B>יט</B> זְכָר-עָנְיִי וּמְרוּדִי, לַעֲנָה וָרֹאשׁ. 
<A NAME="20"> </A>
<B>כ</B> זָכוֹר תִּזְכּוֹר, ותשיח (וְתָשׁוֹחַ) עָלַי נַפְשִׁי. 
<A NAME="21"> </A>
<B>כא</B> זֹאת אָשִׁיב אֶל-לִבִּי, עַל-כֵּן אוֹחִיל.  {ס} 
<A NAME="22"> </A>
<B>כב</B> חַסְדֵי יְהוָה כִּי לֹא-תָמְנוּ, כִּי לֹא-כָלוּ רַחֲמָיו. 
<A NAME="23"> </A>
<B>כג</B> חֲדָשִׁים, לַבְּקָרִים, רַבָּה, אֱמוּנָתֶךָ. 
<A NAME="24"> </A>
<B>כד</B> חֶלְקִי יְהוָה אָמְרָה נַפְשִׁי, עַל-כֵּן אוֹחִיל לוֹ.  {ס} 
<A NAME="25"> </A>
<B>כה</B> טוֹב יְהוָה לְקֹוָו, לְנֶפֶשׁ תִּדְרְשֶׁנּוּ. 
<A NAME="26"> </A>
<B>כו</B> טוֹב וְיָחִיל וְדוּמָם, לִתְשׁוּעַת יְהוָה. 
<A NAME="27"> </A>
<B>כז</B> טוֹב לַגֶּבֶר, כִּי-יִשָּׂא עֹל בִּנְעוּרָיו.  {ס} 
<A NAME="28"> </A>
<B>כח</B> יֵשֵׁב בָּדָד וְיִדֹּם, כִּי נָטַל עָלָיו. 
<A NAME="29"> </A>
<B>כט</B> יִתֵּן בֶּעָפָר פִּיהוּ, אוּלַי יֵשׁ תִּקְוָה. 
<A NAME="30"> </A>
<B>ל</B> יִתֵּן לְמַכֵּהוּ לֶחִי, יִשְׂבַּע בְּחֶרְפָּה.  {ס} 
<A NAME="31"> </A>
<B>לא</B> כִּי לֹא יִזְנַח לְעוֹלָם, אֲדֹנָי. 
<A NAME="32"> </A>
<B>לב</B> כִּי אִם-הוֹגָה, וְרִחַם כְּרֹב חֲסָדָיו. 
<A NAME="33"> </A>
<B>לג</B> כִּי לֹא עִנָּה מִלִּבּוֹ, וַיַּגֶּה בְּנֵי-אִישׁ.  {ס} 
<A NAME="34"> </A>
<B>לד</B> לְדַכֵּא תַּחַת רַגְלָיו, כֹּל אֲסִירֵי אָרֶץ. 
<A NAME="35"> </A>
<B>לה</B> לְהַטּוֹת, מִשְׁפַּט-גָּבֶר, נֶגֶד, פְּנֵי עֶלְיוֹן. 
<A NAME="36"> </A>
<B>לו</B> לְ<SMALL>עַ</SMALL>וֵּת אָדָם בְּרִיבוֹ, אֲדֹנָי לֹא רָאָה.  {ס} 
<A NAME="37"> </A>
<B>לז</B> מִי זֶה אָמַר וַתֶּהִי, אֲדֹנָי לֹא צִוָּה. 
<A NAME="38"> </A>
<B>לח</B> מִפִּי עֶלְיוֹן לֹא תֵצֵא, הָרָעוֹת וְהַטּוֹב. 
<A NAME="39"> </A>
<B>לט</B> מַה-יִּתְאוֹנֵן אָדָם חָי, גֶּבֶר עַל-חֲטָאָו.  {ס} 
<A NAME="40"> </A>
<B>מ</B> נַחְפְּשָׂה דְרָכֵינוּ וְנַחְקֹרָה, וְנָשׁוּבָה עַד-יְהוָה. 
<A NAME="41"> </A>
<B>מא</B> נִשָּׂא לְבָבֵנוּ אֶל-כַּפָּיִם, אֶל-אֵל בַּשָּׁמָיִם. 
<A NAME="42"> </A>
<B>מב</B> נַחְנוּ פָשַׁעְנוּ וּמָרִינוּ, אַתָּה לֹא סָלָחְתָּ.  {ס} 
<A NAME="43"> </A>
<B>מג</B> סַכּוֹתָה בָאַף וַתִּרְדְּפֵנוּ, הָרַגְתָּ לֹא חָמָלְתָּ. 
<A NAME="44"> </A>
<B>מד</B> סַכּוֹתָה בֶעָנָן לָךְ, מֵעֲבוֹר תְּפִלָּה. 
<A NAME="45"> </A>
<B>מה</B> סְחִי וּמָאוֹס תְּשִׂימֵנוּ, בְּקֶרֶב הָעַמִּים.  {ס} 
<A NAME="46"> </A>
<B>מו</B> פָּצוּ עָלֵינוּ פִּיהֶם, כָּל-אֹיְבֵינוּ. 
<A NAME="47"> </A>
<B>מז</B> פַּחַד וָפַחַת הָיָה לָנוּ, הַשֵּׁאת וְהַשָּׁבֶר. 
<A NAME="48"> </A>
<B>מח</B> פַּלְגֵי-מַיִם תֵּרַד עֵינִי, עַל-שֶׁבֶר בַּת-עַמִּי.  {ס} 
<A NAME="49"> </A>
<B>מט</B> עֵינִי נִגְּרָה וְלֹא תִדְמֶה, מֵאֵין הֲפֻגוֹת. 
<A NAME="50"> </A>
<B>נ</B> עַד-יַשְׁקִיף וְיֵרֶא, יְהוָה מִשָּׁמָיִם. 
<A NAME="51"> </A>
<B>נא</B> עֵינִי עוֹלְלָה לְנַפְשִׁי, מִכֹּל בְּנוֹת עִירִי.  {ס} 
<A NAME="52"> </A>
<B>נב</B> צוֹד צָדוּנִי כַּצִּפּוֹר, אֹיְבַי חִנָּם. 
<A NAME="53"> </A>
<B>נג</B> צָמְתוּ בַבּוֹר חַיָּי, וַיַּדּוּ-אֶבֶן בִּי. 
<A NAME="54"> </A>
<B>נד</B> צָפוּ-מַיִם עַל-רֹאשִׁי, אָמַרְתִּי נִגְזָרְתִּי.  {ס} 
<A NAME="55"> </A>
<B>נה</B> קָרָאתִי שִׁמְךָ יְהוָה, מִבּוֹר תַּחְתִּיּוֹת. 
<A NAME="56"> </A>
<B>נו</B> קוֹלִי, שָׁמָעְתָּ:  אַל-תַּעְלֵם אָזְנְךָ לְרַוְחָתִי, לְשַׁוְעָתִי. 
<A NAME="57"> </A>
<B>נז</B> קָרַבְתָּ בְּיוֹם אֶקְרָאֶךָּ, אָמַרְתָּ אַל-תִּירָא.  {ס} 
<A NAME="58"> </A>
<B>נח</B> רַבְתָּ אֲדֹנָי רִיבֵי נַפְשִׁי, גָּאַלְתָּ חַיָּי. 
<A NAME="59"> </A>
<B>נט</B> רָאִיתָה יְהוָה עַוָּתָתִי, שָׁפְטָה מִשְׁפָּטִי. 
<A NAME="60"> </A>
<B>ס</B> רָאִיתָה, כָּל-נִקְמָתָם--כָּל-מַחְשְׁבֹתָם, לִי.  {ס} 
<A NAME="61"> </A>
<B>סא</B> שָׁמַעְתָּ חֶרְפָּתָם יְהוָה, כָּל-מַחְשְׁבֹתָם עָלָי. 
<A NAME="62"> </A>
<B>סב</B> שִׂפְתֵי קָמַי וְהֶגְיוֹנָם, עָלַי כָּל-הַיּוֹם. 
<A NAME="63"> </A>
<B>סג</B> שִׁבְתָּם וְקִימָתָם הַבִּיטָה, אֲנִי מַנְגִּינָתָם.  {ס} 
<A NAME="64"> </A>
<B>סד</B> תָּשִׁיב לָהֶם גְּמוּל יְהוָה, כְּמַעֲשֵׂה יְדֵיהֶם. 
<A NAME="65"> </A>
<B>סה</B> תִּתֵּן לָהֶם מְגִנַּת-לֵב, תַּאֲלָתְךָ לָהֶם. 
<A NAME="66"> </A>
<B>סו</B> תִּרְדֹּף בְּאַף וְתַשְׁמִידֵם, מִתַּחַת שְׁמֵי יְהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
איכה - <A HREF="t32.htm">הכול</A><BR>פרק
<A HREF="t3201.htm">א</A>
<A HREF="t3202.htm">ב</A>
ג
<A HREF="t3204.htm">ד</A>
<A HREF="t3205.htm">ה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3203')</SCRIPT></P>
</BODY></HTML>
