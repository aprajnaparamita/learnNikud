<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
א
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2801.mp3" TARGET="_blank">האזנה לפרק זה</A>
</P>
<HR>

<H1>משלי פרק א</H1>

<A NAME="1"> </A>
<P><B>א</B>  <BIG>מִ</BIG>שְׁלֵי, שְׁלֹמֹה בֶן-דָּוִד--    מֶלֶךְ, יִשְׂרָאֵל.<BR>
<A NAME="2"> </A>
<B>ב</B>  לָדַעַת חָכְמָה וּמוּסָר;    לְהָבִין, אִמְרֵי בִינָה.<BR>
<A NAME="3"> </A>
<B>ג</B>  לָקַחַת, מוּסַר הַשְׂכֵּל;    צֶדֶק וּמִשְׁפָּט, וּמֵשָׁרִים.<BR>
<A NAME="4"> </A>
<B>ד</B>  לָתֵת לִפְתָאיִם עָרְמָה;    לְנַעַר, דַּעַת וּמְזִמָּה.<BR>
<A NAME="5"> </A>
<B>ה</B>  יִשְׁמַע חָכָם, וְיוֹסֶף לֶקַח;    וְנָבוֹן, תַּחְבֻּלוֹת יִקְנֶה.<BR>
<A NAME="6"> </A>
<B>ו</B>  לְהָבִין מָשָׁל, וּמְלִיצָה;    דִּבְרֵי חֲכָמִים, וְחִידֹתָם.<BR>
<A NAME="7"> </A>
<B>ז</B>  יִרְאַת יְהוָה, רֵאשִׁית דָּעַת;    חָכְמָה וּמוּסָר, אֱוִילִים בָּזוּ.</P>
<A NAME="8"> </A>
<P><B>ח</B>  שְׁמַע בְּנִי, מוּסַר אָבִיךָ;    וְאַל-תִּטֹּשׁ, תּוֹרַת אִמֶּךָ.<BR>
<A NAME="9"> </A>
<B>ט</B>  כִּי, לִוְיַת חֵן הֵם לְרֹאשֶׁךָ;    וַעֲנָקִים, לְגַרְגְּרֹתֶךָ.<BR>
<A NAME="10"> </A>
<B>י</B>  בְּנִי--    אִם-יְפַתּוּךָ חַטָּאִים, אַל-תֹּבֵא.<BR>
<A NAME="11"> </A>
<B>יא</B>  אִם-יֹאמְרוּ,    לְכָה אִתָּנוּ:<BR>נֶאֶרְבָה לְדָם;    נִצְפְּנָה לְנָקִי חִנָּם.<BR>
<A NAME="12"> </A>
<B>יב</B>  נִבְלָעֵם, כִּשְׁאוֹל חַיִּים;    וּתְמִימִים, כְּיוֹרְדֵי בוֹר.<BR>
<A NAME="13"> </A>
<B>יג</B>  כָּל-הוֹן יָקָר נִמְצָא;    נְמַלֵּא בָתֵּינוּ שָׁלָל.<BR>
<A NAME="14"> </A>
<B>יד</B>  גּוֹרָלְךָ, תַּפִּיל בְּתוֹכֵנוּ;    כִּיס אֶחָד, יִהְיֶה לְכֻלָּנוּ.<BR>
<A NAME="15"> </A>
<B>טו</B>  בְּנִי--אַל-תֵּלֵךְ בְּדֶרֶךְ אִתָּם;    מְנַע רַגְלְךָ, מִנְּתִיבָתָם.<BR>
<A NAME="16"> </A>
<B>טז</B>  כִּי רַגְלֵיהֶם, לָרַע יָרוּצוּ;    וִימַהֲרוּ, לִשְׁפָּךְ-דָּם.<BR>
<A NAME="17"> </A>
<B>יז</B>  כִּי-חִנָּם, מְזֹרָה הָרָשֶׁת--    בְּעֵינֵי, כָּל-בַּעַל כָּנָף.<BR>
<A NAME="18"> </A>
<B>יח</B>  וְהֵם, לְדָמָם יֶאֱרֹבוּ;    יִצְפְּנוּ, לְנַפְשֹׁתָם.<BR>
<A NAME="19"> </A>
<B>יט</B>  כֵּן--אָרְחוֹת, כָּל-בֹּצֵעַ בָּצַע;    אֶת-נֶפֶשׁ בְּעָלָיו יִקָּח.</P>
<A NAME="20"> </A>
<P><B>כ</B>  חָכְמוֹת, בַּחוּץ תָּרֹנָּה;    בָּרְחֹבוֹת, תִּתֵּן קוֹלָהּ.<BR>
<A NAME="21"> </A>
<B>כא</B>  בְּרֹאשׁ הֹמִיּוֹת, תִּקְרָא:    בְּפִתְחֵי שְׁעָרִים בָּעִיר--אֲמָרֶיהָ תֹאמֵר.<BR>
<A NAME="22"> </A>
<B>כב</B>  עַד-מָתַי, פְּתָיִם--    תְּאֵהֲבוּ-פֶתִי:<BR>וְלֵצִים--לָצוֹן, חָמְדוּ לָהֶם;    וּכְסִילִים, יִשְׂנְאוּ-דָעַת.<BR>
<A NAME="23"> </A>
<B>כג</B>  תָּשׁוּבוּ, לְתוֹכַחְתִּי:    הִנֵּה אַבִּיעָה לָכֶם רוּחִי; אוֹדִיעָה דְבָרַי אֶתְכֶם.<BR>
<A NAME="24"> </A>
<B>כד</B>  יַעַן קָרָאתִי, וַתְּמָאֵנוּ;    נָטִיתִי יָדִי, וְאֵין מַקְשִׁיב.<BR>
<A NAME="25"> </A>
<B>כה</B>  וַתִּפְרְעוּ כָל-עֲצָתִי;    וְתוֹכַחְתִּי, לֹא אֲבִיתֶם.<BR>
<A NAME="26"> </A>
<B>כו</B>  גַּם-אֲנִי, בְּאֵידְכֶם אֶשְׂחָק;    אֶלְעַג, בְּבֹא פַחְדְּכֶם.<BR>
<A NAME="27"> </A>
<B>כז</B>  בְּבֹא כשאוה (כְשׁוֹאָה), פַּחְדְּכֶם--    וְאֵידְכֶם, כְּסוּפָה יֶאֱתֶה;<BR>בְּבֹא עֲלֵיכֶם,    צָרָה וְצוּקָה.<BR>
<A NAME="28"> </A>
<B>כח</B>  אָז יִקְרָאֻנְנִי, וְלֹא אֶעֱנֶה;    יְשַׁחֲרֻנְנִי, וְלֹא יִמְצָאֻנְנִי.<BR>
<A NAME="29"> </A>
<B>כט</B>  תַּחַת, כִּי-שָׂנְאוּ דָעַת;    וְיִרְאַת יְהוָה, לֹא בָחָרוּ.<BR>
<A NAME="30"> </A>
<B>ל</B>  לֹא-אָבוּ לַעֲצָתִי;    נָאֲצוּ, כָּל-תּוֹכַחְתִּי.<BR>
<A NAME="31"> </A>
<B>לא</B>  וְיֹאכְלוּ, מִפְּרִי דַרְכָּם;    וּמִמֹּעֲצֹתֵיהֶם יִשְׂבָּעוּ.<BR>
<A NAME="32"> </A>
<B>לב</B>  כִּי מְשׁוּבַת פְּתָיִם תַּהַרְגֵם;    וְשַׁלְוַת כְּסִילִים תְּאַבְּדֵם.<BR>
<A NAME="33"> </A>
<B>לג</B>  וְשֹׁמֵעַ לִי, יִשְׁכָּן-בֶּטַח;    וְשַׁאֲנַן, מִפַּחַד רָעָה.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
א
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2801')</SCRIPT></P>
</BODY></HTML>
