<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2016 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק לב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
לב
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="../../mp3/t1232.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק לב</H1>

<A NAME="1"> </A>
<P><B>א</B> וַיְהִי בִּשְׁתֵּי עֶשְׂרֵה שָׁנָה, בִּשְׁנֵי-עָשָׂר חֹדֶשׁ בְּאֶחָד לַחֹדֶשׁ; הָיָה דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם, שָׂא קִינָה עַל-פַּרְעֹה מֶלֶךְ-מִצְרַיִם, וְאָמַרְתָּ אֵלָיו, כְּפִיר גּוֹיִם נִדְמֵיתָ; וְאַתָּה, כַּתַּנִּים בַּיַּמִּים, וַתָּגַח בְּנַהֲרוֹתֶיךָ וַתִּדְלַח-מַיִם בְּרַגְלֶיךָ, וַתִּרְפֹּס נַהֲרוֹתָם.  {ס} 
<A NAME="3"> </A>
<B>ג</B> כֹּה אָמַר, אֲדֹנָי יְהוִה, וּפָרַשְׂתִּי עָלֶיךָ אֶת-רִשְׁתִּי, בִּקְהַל עַמִּים רַבִּים; וְהֶעֱלוּךָ, בְּחֶרְמִי. 
<A NAME="4"> </A>
<B>ד</B> וּנְטַשְׁתִּיךָ בָאָרֶץ, עַל-פְּנֵי הַשָּׂדֶה אֲטִילֶךָ; וְהִשְׁכַּנְתִּי עָלֶיךָ כָּל-עוֹף הַשָּׁמַיִם, וְהִשְׂבַּעְתִּי מִמְּךָ חַיַּת כָּל-הָאָרֶץ. 
<A NAME="5"> </A>
<B>ה</B> וְנָתַתִּי אֶת-בְּשָׂרְךָ, עַל-הֶהָרִים; וּמִלֵּאתִי הַגֵּאָיוֹת, רָמוּתֶךָ. 
<A NAME="6"> </A>
<B>ו</B> וְהִשְׁקֵיתִי אֶרֶץ צָפָתְךָ מִדָּמְךָ, אֶל-הֶהָרִים; וַאֲפִקִים, יִמָּלְאוּן מִמֶּךָּ. 
<A NAME="7"> </A>
<B>ז</B> וְכִסֵּיתִי בְכַבּוֹתְךָ שָׁמַיִם, וְהִקְדַּרְתִּי אֶת-כֹּכְבֵיהֶם; שֶׁמֶשׁ בֶּעָנָן אֲכַסֶּנּוּ, וְיָרֵחַ לֹא-יָאִיר אוֹרוֹ. 
<A NAME="8"> </A>
<B>ח</B> כָּל-מְאוֹרֵי אוֹר בַּשָּׁמַיִם, אַקְדִּירֵם עָלֶיךָ; וְנָתַתִּי חֹשֶׁךְ עַל-אַרְצְךָ, נְאֻם אֲדֹנָי יְהוִה. 
<A NAME="9"> </A>
<B>ט</B> וְהִכְעַסְתִּי--לֵב, עַמִּים רַבִּים:  בַּהֲבִיאִי שִׁבְרְךָ בַּגּוֹיִם, עַל-אֲרָצוֹת אֲשֶׁר לֹא-יְדַעְתָּם. 
<A NAME="10"> </A>
<B>י</B> וַהֲשִׁמּוֹתִי עָלֶיךָ עַמִּים רַבִּים, וּמַלְכֵיהֶם יִשְׂעֲרוּ עָלֶיךָ שַׂעַר, בְּעוֹפְפִי חַרְבִּי, עַל-פְּנֵיהֶם; וְחָרְדוּ לִרְגָעִים אִישׁ לְנַפְשׁוֹ, בְּיוֹם מַפַּלְתֶּךָ.  {פ}<BR>
<A NAME="11"> </A>
<B>יא</B> כִּי כֹּה אָמַר, אֲדֹנָי יְהוִה:  חֶרֶב מֶלֶךְ-בָּבֶל, תְּבוֹאֶךָ. 
<A NAME="12"> </A>
<B>יב</B> בְּחַרְבוֹת גִּבּוֹרִים אַפִּיל הֲמוֹנֶךָ, עָרִיצֵי גוֹיִם כֻּלָּם; וְשָׁדְדוּ אֶת-גְּאוֹן מִצְרַיִם, וְנִשְׁמַד כָּל-הֲמוֹנָהּ. 
<A NAME="13"> </A>
<B>יג</B> וְהַאֲבַדְתִּי, אֶת-כָּל-בְּהֶמְתָּהּ, מֵעַל, מַיִם רַבִּים; וְלֹא תִדְלָחֵם רֶגֶל-אָדָם עוֹד, וּפַרְסוֹת בְּהֵמָה לֹא תִדְלָחֵם. 
<A NAME="14"> </A>
<B>יד</B> אָז אַשְׁקִיעַ מֵימֵיהֶם, וְנַהֲרוֹתָם כַּשֶּׁמֶן אוֹלִיךְ--נְאֻם, אֲדֹנָי יְהוִה. 
<A NAME="15"> </A>
<B>טו</B> בְּתִתִּי אֶת-אֶרֶץ מִצְרַיִם שְׁמָמָה וּנְשַׁמָּה, אֶרֶץ מִמְּלֹאָהּ--בְּהַכּוֹתִי, אֶת-כָּל-יוֹשְׁבֵי בָהּ; וְיָדְעוּ, כִּי-אֲנִי יְהוָה. 
<A NAME="16"> </A>
<B>טז</B> קִינָה הִיא וְקוֹנְנוּהָ, בְּנוֹת הַגּוֹיִם תְּקוֹנֵנָּה אוֹתָהּ:  עַל-מִצְרַיִם וְעַל-כָּל-הֲמוֹנָהּ תְּקוֹנֵנָּה אוֹתָהּ, נְאֻם אֲדֹנָי יְהוִה.  {פ}<BR>
<A NAME="17"> </A>
<B>יז</B> וַיְהִי בִּשְׁתֵּי עֶשְׂרֵה שָׁנָה, בַּחֲמִשָּׁה עָשָׂר לַחֹדֶשׁ, הָיָה דְבַר-יְהוָה, אֵלַי לֵאמֹר. 
<A NAME="18"> </A>
<B>יח</B> בֶּן-אָדָם--נְהֵה עַל-הֲמוֹן מִצְרַיִם, וְהוֹרִדֵהוּ; אוֹתָהּ וּבְנוֹת גּוֹיִם אַדִּרִם, אֶל-אֶרֶץ תַּחְתִּיּוֹת--אֶת-יוֹרְדֵי בוֹר. 
<A NAME="19"> </A>
<B>יט</B> מִמִּי, נָעָמְתָּ; רְדָה וְהָשְׁכְּבָה, אֶת-עֲרֵלִים. 
<A NAME="20"> </A>
<B>כ</B> בְּתוֹךְ חַלְלֵי-חֶרֶב, יִפֹּלוּ; חֶרֶב נִתָּנָה, מָשְׁכוּ אוֹתָהּ וְכָל-הֲמוֹנֶיהָ. 
<A NAME="21"> </A>
<B>כא</B> יְדַבְּרוּ-לוֹ אֵלֵי גִבּוֹרִים, מִתּוֹךְ שְׁאוֹל--אֶת-עֹזְרָיו; יָרְדוּ שָׁכְבוּ הָעֲרֵלִים, חַלְלֵי-חָרֶב. 
<A NAME="22"> </A>
<B>כב</B> שָׁם אַשּׁוּר וְכָל-קְהָלָהּ, סְבִיבוֹתָיו קִבְרֹתָיו; כֻּלָּם חֲלָלִים, הַנֹּפְלִים בֶּחָרֶב. 
<A NAME="23"> </A>
<B>כג</B> אֲשֶׁר נִתְּנוּ קִבְרֹתֶיהָ, בְּיַרְכְּתֵי-בוֹר, וַיְהִי קְהָלָהּ, סְבִיבוֹת קְבֻרָתָהּ; כֻּלָּם חֲלָלִים נֹפְלִים בַּחֶרֶב, אֲשֶׁר-נָתְנוּ חִתִּית בְּאֶרֶץ חַיִּים. 
<A NAME="24"> </A>
<B>כד</B> שָׁם עֵילָם וְכָל-הֲמוֹנָהּ, סְבִיבוֹת קְבֻרָתָהּ; כֻּלָּם חֲלָלִים הַנֹּפְלִים בַּחֶרֶב אֲשֶׁר-יָרְדוּ עֲרֵלִים אֶל-אֶרֶץ תַּחְתִּיּוֹת, אֲשֶׁר נָתְנוּ חִתִּיתָם בְּאֶרֶץ חַיִּים, וַיִּשְׂאוּ כְלִמָּתָם, אֶת-יוֹרְדֵי בוֹר. 
<A NAME="25"> </A>
<B>כה</B> בְּתוֹךְ חֲלָלִים נָתְנוּ מִשְׁכָּב לָהּ, בְּכָל-הֲמוֹנָהּ--סְבִיבוֹתָיו, קִבְרֹתֶהָ; כֻּלָּם עֲרֵלִים חַלְלֵי-חֶרֶב כִּי-נִתַּן חִתִּיתָם בְּאֶרֶץ חַיִּים, וַיִּשְׂאוּ כְלִמָּתָם אֶת-יוֹרְדֵי בוֹר, בְּתוֹךְ חֲלָלִים, נִתָּן. 
<A NAME="26"> </A>
<B>כו</B> שָׁם מֶשֶׁךְ תֻּבַל וְכָל-הֲמוֹנָהּ, סְבִיבוֹתָיו קִבְרוֹתֶיהָ; כֻּלָּם עֲרֵלִים מְחֻלְלֵי חֶרֶב, כִּי-נָתְנוּ חִתִּיתָם בְּאֶרֶץ חַיִּים. 
<A NAME="27"> </A>
<B>כז</B> וְלֹא יִשְׁכְּבוּ אֶת-גִּבּוֹרִים, נֹפְלִים מֵעֲרֵלִים:  אֲשֶׁר יָרְדוּ-שְׁאוֹל בִּכְלֵי-מִלְחַמְתָּם וַיִּתְּנוּ אֶת-חַרְבוֹתָם תַּחַת רָאשֵׁיהֶם, וַתְּהִי עֲ