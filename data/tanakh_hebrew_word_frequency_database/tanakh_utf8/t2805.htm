<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
ה
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2805.mp3" TARGET="_blank">האזנה לפרק זה</A>
</P>
<HR>

<H1>משלי פרק ה</H1>

<A NAME="1"> </A>
<P><B>א</B>  בְּנִי, לְחָכְמָתִי הַקְשִׁיבָה;    לִתְבוּנָתִי, הַט-אָזְנֶךָ.<BR>
<A NAME="2"> </A>
<B>ב</B>  לִשְׁמֹר מְזִמּוֹת;    וְדַעַת, שְׂפָתֶיךָ יִנְצֹרוּ.<BR>
<A NAME="3"> </A>
<B>ג</B>  כִּי נֹפֶת תִּטֹּפְנָה, שִׂפְתֵי זָרָה;    וְחָלָק מִשֶּׁמֶן חִכָּהּ.<BR>
<A NAME="4"> </A>
<B>ד</B>  וְאַחֲרִיתָהּ, מָרָה כַלַּעֲנָה;    חַדָּה, כְּחֶרֶב פִּיּוֹת.<BR>
<A NAME="5"> </A>
<B>ה</B>  רַגְלֶיהָ, יֹרְדוֹת מָוֶת;    שְׁאוֹל, צְעָדֶיהָ יִתְמֹכוּ.<BR>
<A NAME="6"> </A>
<B>ו</B>  אֹרַח חַיִּים, פֶּן-תְּפַלֵּס;    נָעוּ מַעְגְּלֹתֶיהָ, לֹא תֵדָע.</P>
<A NAME="7"> </A>
<P><B>ז</B>  וְעַתָּה בָנִים, שִׁמְעוּ-לִי;    וְאַל-תָּסוּרוּ, מֵאִמְרֵי-פִי.<BR>
<A NAME="8"> </A>
<B>ח</B>  הַרְחֵק מֵעָלֶיהָ דַרְכֶּךָ;    וְאַל-תִּקְרַב, אֶל-פֶּתַח בֵּיתָהּ.<BR>
<A NAME="9"> </A>
<B>ט</B>  פֶּן-תִּתֵּן לַאֲחֵרִים הוֹדֶךָ;    וּשְׁנֹתֶיךָ, לְאַכְזָרִי.<BR>
<A NAME="10"> </A>
<B>י</B>  פֶּן-יִשְׂבְּעוּ זָרִים כֹּחֶךָ;    וַעֲצָבֶיךָ, בְּבֵית נָכְרִי.<BR>
<A NAME="11"> </A>
<B>יא</B>  וְנָהַמְתָּ בְאַחֲרִיתֶךָ;    בִּכְלוֹת בְּשָׂרְךָ, וּשְׁאֵרֶךָ.<BR>
<A NAME="12"> </A>
<B>יב</B>  וְאָמַרְתָּ--אֵיךְ, שָׂנֵאתִי מוּסָר;    וְתוֹכַחַת, נָאַץ לִבִּי.<BR>
<A NAME="13"> </A>
<B>יג</B>  וְלֹא-שָׁמַעְתִּי, בְּקוֹל מוֹרָי;    וְלִמְלַמְּדַי, לֹא-הִטִּיתִי אָזְנִי.<BR>
<A NAME="14"> </A>
<B>יד</B>  כִּמְעַט, הָיִיתִי בְכָל-רָע--    בְּתוֹךְ קָהָל וְעֵדָה.<BR>
<A NAME="15"> </A>
<B>טו</B>  שְׁתֵה-מַיִם מִבּוֹרֶךָ;    וְנֹזְלִים, מִתּוֹךְ בְּאֵרֶךָ.<BR>
<A NAME="16"> </A>
<B>טז</B>  יָפוּצוּ מַעְיְנֹתֶיךָ חוּצָה;    בָּרְחֹבוֹת, פַּלְגֵי-מָיִם.<BR>
<A NAME="17"> </A>
<B>יז</B>  יִהְיוּ-לְךָ לְבַדֶּךָ;    וְאֵין לְזָרִים אִתָּךְ.<BR>
<A NAME="18"> </A>
<B>יח</B>  יְהִי-מְקוֹרְךָ בָרוּךְ;    וּשְׂמַח, מֵאֵשֶׁת נְעוּרֶךָ.<BR>
<A NAME="19"> </A>
<B>יט</B>  אַיֶּלֶת אֲהָבִים,    וְיַעֲלַת-חֵן:<BR>דַּדֶּיהָ, יְרַוֻּךָ בְכָל-עֵת;    בְּאַהֲבָתָהּ, תִּשְׁגֶּה תָמִיד.<BR>
<A NAME="20"> </A>
<B>כ</B>  וְלָמָּה תִשְׁגֶּה בְנִי בְזָרָה;    וּתְחַבֵּק, חֵק נָכְרִיָּה.<BR>
<A NAME="21"> </A>
<B>כא</B>  כִּי נֹכַח, עֵינֵי יְהוָה--דַּרְכֵי-אִישׁ;    וְכָל-מַעְגְּלֹתָיו מְפַלֵּס.<BR>
<A NAME="22"> </A>
<B>כב</B>  עֲווֹנֹתָיו--יִלְכְּדֻנוֹ אֶת-הָרָשָׁע;    וּבְחַבְלֵי חַטָּאתוֹ, יִתָּמֵךְ.<BR>
<A NAME="23"> </A>
<B>כג</B>  הוּא--יָמוּת, בְּאֵין מוּסָר;    וּבְרֹב אִוַּלְתּוֹ יִשְׁגֶּה.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
ה
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2805')</SCRIPT></P>
</BODY></HTML>
