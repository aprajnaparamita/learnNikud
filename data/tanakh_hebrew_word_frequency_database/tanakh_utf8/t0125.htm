<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - בראשית פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
<A HREF="t0101.htm">א</A>
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
<A HREF="t0113.htm">יג</A>
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
כה
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
<BR>
 <BR>
<A HREF="http://www.mechon-mamre.org/mp3/t0125.mp3" TARGET="_blank">האזנה לפרק זה</A>
</P>
<HR>

<H1>בראשית פרק כה</H1>

<A NAME="1"> </A>
<P><B>א</B> וַיֹּסֶף אַבְרָהָם וַיִּקַּח אִשָּׁה, וּשְׁמָהּ קְטוּרָה. 
<A NAME="2"> </A>
<B>ב</B> וַתֵּלֶד לוֹ, אֶת-זִמְרָן וְאֶת-יָקְשָׁן, וְאֶת-מְדָן, וְאֶת-מִדְיָן--וְאֶת-יִשְׁבָּק, וְאֶת-שׁוּחַ. 
<A NAME="3"> </A>
<B>ג</B> וְיָקְשָׁן יָלַד, אֶת-שְׁבָא וְאֶת-דְּדָן; וּבְנֵי דְדָן, הָיוּ אַשּׁוּרִם וּלְטוּשִׁם וּלְאֻמִּים. 
<A NAME="4"> </A>
<B>ד</B> וּבְנֵי מִדְיָן, עֵיפָה וָעֵפֶר וַחֲנֹךְ, וַאֲבִידָע, וְאֶלְדָּעָה; כָּל-אֵלֶּה, בְּנֵי קְטוּרָה. 
<A NAME="5"> </A>
<B>ה</B> וַיִּתֵּן אַבְרָהָם אֶת-כָּל-אֲשֶׁר-לוֹ, לְיִצְחָק. 
<A NAME="6"> </A>
<B>ו</B> וְלִבְנֵי הַפִּילַגְשִׁים אֲשֶׁר לְאַבְרָהָם, נָתַן אַבְרָהָם מַתָּנֹת; וַיְשַׁלְּחֵם מֵעַל יִצְחָק בְּנוֹ, בְּעוֹדֶנּוּ חַי, קֵדְמָה, אֶל-אֶרֶץ קֶדֶם. 
<A NAME="7"> </A>
<B>ז</B> וְאֵלֶּה, יְמֵי שְׁנֵי-חַיֵּי אַבְרָהָם--אֲשֶׁר-חָי:  מְאַת שָׁנָה וְשִׁבְעִים שָׁנָה, וְחָמֵשׁ שָׁנִים. 
<A NAME="8"> </A>
<B>ח</B> וַיִּגְוַע וַיָּמָת אַבְרָהָם בְּשֵׂיבָה טוֹבָה, זָקֵן וְשָׂבֵעַ; וַיֵּאָסֶף, אֶל-עַמָּיו. 
<A NAME="9"> </A>
<B>ט</B> וַיִּקְבְּרוּ אֹתוֹ יִצְחָק וְיִשְׁמָעֵאל, בָּנָיו, אֶל-מְעָרַת, הַמַּכְפֵּלָה:  אֶל-שְׂדֵה עֶפְרֹן בֶּן-צֹחַר, הַחִתִּי, אֲשֶׁר, עַל-פְּנֵי מַמְרֵא. 
<A NAME="10"> </A>
<B>י</B> הַשָּׂדֶה אֲשֶׁר-קָנָה אַבְרָהָם, מֵאֵת בְּנֵי-חֵת--שָׁמָּה קֻבַּר אַבְרָהָם, וְשָׂרָה אִשְׁתּוֹ. 
<A NAME="11"> </A>
<B>יא</B> וַיְהִי, אַחֲרֵי מוֹת אַבְרָהָם, וַיְבָרֶךְ אֱלֹהִים, אֶת-יִצְחָק בְּנוֹ; וַיֵּשֶׁב יִצְחָק, עִם-בְּאֵר לַחַי רֹאִי.  {פ}<BR>
<A NAME="12"> </A>
<B>יב</B> וְאֵלֶּה תֹּלְדֹת יִשְׁמָעֵאל, בֶּן-אַבְרָהָם:  אֲשֶׁר יָלְדָה הָגָר הַמִּצְרִית, שִׁפְחַת שָׂרָה--לְאַבְרָהָם. 
<A NAME="13"> </A>
<B>יג</B> וְאֵלֶּה, שְׁמוֹת בְּנֵי יִשְׁמָעֵאל, בִּשְׁמֹתָם, לְתוֹלְדֹתָם:  בְּכֹר יִשְׁמָעֵאל נְבָיֹת, וְקֵדָר וְאַדְבְּאֵל וּמִבְשָׂם. 
<A NAME="14"> </A>
<B>יד</B> וּמִשְׁמָע וְדוּמָה, וּמַשָּׂא. 
<A NAME="15"> </A>
<B>טו</B> חֲדַד וְתֵימָא, יְטוּר נָפִישׁ וָקֵדְמָה. 
<A NAME="16"> </A>
<B>טז</B> אֵלֶּה הֵם בְּנֵי יִשְׁמָעֵאל, וְאֵלֶּה שְׁמֹתָם, בְּחַצְרֵיהֶם, וּבְטִירֹתָם--שְׁנֵים-עָשָׂר נְשִׂיאִם, לְאֻמֹּתָם. 
<A NAME="17"> </A>
<B>יז</B> וְאֵלֶּה, שְׁנֵי חַיֵּי יִשְׁמָעֵאל--מְאַת שָׁנָה וּשְׁלֹשִׁים שָׁנָה, וְשֶׁבַע שָׁנִים; וַיִּגְוַע וַיָּמָת, וַיֵּאָסֶף אֶל-עַמָּיו. 
<A NAME="18"> </A>
<B>יח</B> וַיִּשְׁכְּנוּ מֵחֲוִילָה עַד-שׁוּר, אֲשֶׁר עַל-פְּנֵי מִצְרַיִם, בֹּאֲכָה, אַשּׁוּרָה; עַל-פְּנֵי כָל-אֶחָיו, נָפָל.  {פ}<BR>
<A NAME="19"> </A>
<B>יט</B> וְאֵלֶּה תּוֹלְדֹת יִצְחָק, בֶּן-אַבְרָהָם:  אַבְרָהָם, הוֹלִיד אֶת-יִצְחָק. 
<A NAME="20"> </A>
<B>כ</B> וַיְהִי יִצְחָק, בֶּן-אַרְבָּעִים שָׁנָה, בְּקַחְתּוֹ אֶת-רִבְקָה בַּת-בְּתוּאֵל הָאֲרַמִּי, מִפַּדַּן אֲרָם--אֲחוֹת לָבָן הָאֲרַמִּי, לוֹ לְאִשָּׁה. 
<A NAME="21"> </A>
<B>כא</B> וַיֶּעְתַּר יִצְחָק לַיהוָה לְנֹכַח אִשְׁתּוֹ, כִּי עֲקָרָה הִוא; וַיֵּעָתֶר לוֹ יְהוָה, וַתַּהַר רִבְקָה אִשְׁתּוֹ. 
<A NAME="22"> </A>
<B>כב</B> וַיִּתְרֹצְצוּ הַבָּנִים, בְּקִרְבָּהּ, וַתֹּאמֶר אִם-כֵּן, לָמָּה זֶּה אָנֹכִי; וַתֵּלֶךְ, לִדְרֹשׁ אֶת-יְהוָה. 
<A NAME="23"> </A>
<B>כג</B> וַיֹּאמֶר יְהוָה לָהּ, שְׁנֵי גֹיִים בְּבִטְנֵךְ, וּשְׁנֵי לְאֻמִּים, מִמֵּעַיִךְ יִפָּרֵדוּ; וּלְאֹם מִלְאֹם יֶאֱמָץ, וְרַב יַעֲבֹד צָעִיר. 
<A NAME="24"> </A>
<B>כד</B> וַיִּמְלְאוּ יָמֶיהָ, לָלֶדֶת; וְהִנֵּה תוֹמִם, בְּבִטְנָהּ. 
<A NAME="25"> </A>
<B>כה</B> וַיֵּצֵא הָרִאשׁוֹן אַדְמוֹנִי, כֻּלּוֹ כְּאַדֶּרֶת שֵׂעָר; וַיִּקְרְאוּ שְׁמוֹ, עֵשָׂו. 
<A NAME="26"> </A>
<B>כו</B> וְאַחֲרֵי-כֵן יָצָא אָחִיו, וְיָדוֹ אֹחֶזֶת בַּעֲקֵב עֵשָׂו, וַיִּקְרָא שְׁמוֹ, יַעֲקֹב; וְיִצְחָק בֶּן-שִׁשִּׁים שָׁנָה, בְּלֶדֶת אֹתָם. 
<A NAME="27"> </A>
<B>כז</B> וַיִּגְדְּלוּ, הַנְּעָרִים, וַיְהִי עֵשָׂו אִישׁ יֹדֵעַ צַיִד, אִישׁ שָׂדֶה; וְיַעֲקֹב אִישׁ תָּם, יֹשֵׁב אֹהָלִים. 
<A NAME="28"> </A>
<B>כח</B> וַיֶּאֱהַב יִצְחָק אֶת-עֵשָׂו, כִּי-צַיִד בְּפִיו; וְרִבְקָה, אֹהֶבֶת אֶת-יַעֲקֹב. 
<A NAME="29"> </A>
<B>כט</B> וַיָּזֶד יַעֲקֹב, נָזִיד; וַיָּבֹא עֵשָׂו מִן-הַשָּׂדֶה, וְהוּא עָיֵף. 
<A NAME="30"> </A>
<B>ל</B> וַיֹּאמֶר עֵשָׂו אֶל-יַעֲקֹב, הַלְעִיטֵנִי נָא מִן-הָאָדֹם הָאָדֹם הַזֶּה--כִּי עָיֵף, אָנֹכִי; עַל-כֵּן קָרָא-שְׁמוֹ, אֱדוֹם. 
<A NAME="31"> </A>
<B>לא</B> וַיֹּאמֶר, יַעֲקֹב:  מִכְרָה כַיּוֹם אֶת-בְּכֹרָתְךָ, לִי. 
<A NAME="32"> </A>
<B>לב</B> וַיֹּאמֶר עֵשָׂו, הִנֵּה אָנֹכִי הוֹלֵךְ לָמוּת; וְלָמָּה-זֶּה לִי, בְּכֹרָה. 
<A NAME="33"> </A>
<B>לג</B> וַיֹּאמֶר יַעֲקֹב, הִשָּׁבְעָה לִּי כַּיּוֹם, וַיִּשָּׁבַע, לוֹ; וַיִּמְכֹּר אֶת-בְּכֹרָתוֹ, לְיַעֲקֹב. 
<A NAME="34"> </A>
<B>לד</B> וְיַעֲקֹב נָתַן לְעֵשָׂו, לֶחֶם וּנְזִיד עֲדָשִׁים, וַיֹּאכַל וַיֵּשְׁתְּ, וַיָּקָם וַיֵּלַךְ; וַיִּבֶז עֵשָׂו, אֶת-הַבְּכֹרָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
<A HREF="t0101.htm">א</A>
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
<A HREF="t0113.htm">יג</A>
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
כה
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0125')</SCRIPT></P>
</BODY></HTML>
