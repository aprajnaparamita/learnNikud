<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עזרא פרק ח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
ח
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35a08.mp3" TARGET="_blank">האזנה לפרק זה</A>
</P>
<HR>

<H1>עזרא פרק ח</H1>

<A NAME="1"> </A>
<P><B>א</B> וְאֵלֶּה רָאשֵׁי אֲבֹתֵיהֶם, וְהִתְיַחְשָׂם:  הָעֹלִים עִמִּי, בְּמַלְכוּת אַרְתַּחְשַׁסְתְּא הַמֶּלֶךְ--מִבָּבֶל.  {ס} 
<A NAME="2"> </A>
<B>ב</B> מִבְּנֵי פִינְחָס גֵּרְשֹׁם,  {ס}  מִבְּנֵי אִיתָמָר דָּנִיֵּאל;  {ס}  מִבְּנֵי דָוִיד, חַטּוּשׁ.  {ס} 
<A NAME="3"> </A>
<B>ג</B> מִבְּנֵי שְׁכַנְיָה,  {ס}  מִבְּנֵי פַרְעֹשׁ זְכַרְיָה; וְעִמּוֹ הִתְיַחֵשׂ לִזְכָרִים, מֵאָה וַחֲמִשִּׁים.  {ס} 
<A NAME="4"> </A>
<B>ד</B> מִבְּנֵי פַּחַת מוֹאָב, אֶלְיְהוֹעֵינַי בֶּן-זְרַחְיָה; וְעִמּוֹ, מָאתַיִם הַזְּכָרִים.  {ס} 
<A NAME="5"> </A>
<B>ה</B> מִבְּנֵי שְׁכַנְיָה, בֶּן-יַחֲזִיאֵל; וְעִמּוֹ, שְׁלֹשׁ מֵאוֹת הַזְּכָרִים.  {ס} 
<A NAME="6"> </A>
<B>ו</B> וּמִבְּנֵי עָדִין, עֶבֶד בֶּן-יוֹנָתָן; וְעִמּוֹ, חֲמִשִּׁים הַזְּכָרִים.  {ס} 
<A NAME="7"> </A>
<B>ז</B> וּמִבְּנֵי עֵילָם, יְשַׁעְיָה בֶּן-עֲתַלְיָה; וְעִמּוֹ, שִׁבְעִים הַזְּכָרִים.  {ס} 
<A NAME="8"> </A>
<B>ח</B> וּמִבְּנֵי שְׁפַטְיָה, זְבַדְיָה בֶּן-מִיכָאֵל; וְעִמּוֹ, שְׁמֹנִים הַזְּכָרִים.  {ס} 
<A NAME="9"> </A>
<B>ט</B> מִבְּנֵי יוֹאָב, עֹבַדְיָה בֶּן-יְחִיאֵל; וְעִמּוֹ, מָאתַיִם וּשְׁמֹנָה עָשָׂר הַזְּכָרִים.  {ס} 
<A NAME="10"> </A>
<B>י</B> וּמִבְּנֵי שְׁלוֹמִית, בֶּן-יוֹסִפְיָה; וְעִמּוֹ, מֵאָה וְשִׁשִּׁים הַזְּכָרִים.  {ס} 
<A NAME="11"> </A>
<B>יא</B> וּמִבְּנֵי בֵבַי, זְכַרְיָה בֶּן-בֵּבָי; וְעִמּוֹ, עֶשְׂרִים וּשְׁמֹנָה הַזְּכָרִים.  {ס} 
<A NAME="12"> </A>
<B>יב</B> וּמִבְּנֵי עַזְגָּד, יוֹחָנָן בֶּן-הַקָּטָן; וְעִמּוֹ, מֵאָה וַעֲשָׂרָה הַזְּכָרִים.  {ס} 
<A NAME="13"> </A>
<B>יג</B> וּמִבְּנֵי אֲדֹנִיקָם, אַחֲרֹנִים--וְאֵלֶּה שְׁמוֹתָם, אֱלִיפֶלֶט יְעִיאֵל וּשְׁמַעְיָה; וְעִמָּהֶם, שִׁשִּׁים הַזְּכָרִים.  {ס} 
<A NAME="14"> </A>
<B>יד</B> וּמִבְּנֵי בִגְוַי, עוּתַי וזבוד (וְזַכּוּר); וְעִמּוֹ, שִׁבְעִים הַזְּכָרִים.  {פ}<BR>
<A NAME="15"> </A>
<B>טו</B> וָאֶקְבְּצֵם, אֶל-הַנָּהָר הַבָּא אֶל-אַהֲוָא, וַנַּחֲנֶה שָׁם, יָמִים שְׁלֹשָׁה; וָאָבִינָה בָעָם וּבַכֹּהֲנִים, וּמִבְּנֵי לֵוִי לֹא-מָצָאתִי שָׁם. 
<A NAME="16"> </A>
<B>טז</B> וָאֶשְׁלְחָה לֶאֱלִיעֶזֶר לַאֲרִיאֵל לִשְׁמַעְיָה וּלְאֶלְנָתָן וּלְיָרִיב וּלְאֶלְנָתָן וּלְנָתָן, וְלִזְכַרְיָה וְלִמְשֻׁלָּם--רָאשִׁים; וּלְיוֹיָרִיב וּלְאֶלְנָתָן, מְבִינִים. 
<A NAME="17"> </A>
<B>יז</B> ואוצאה (וָאֲצַוֶּה) אוֹתָם עַל-אִדּוֹ הָרֹאשׁ, בְּכָסִפְיָא הַמָּקוֹם; וָאָשִׂימָה בְּפִיהֶם דְּבָרִים לְדַבֵּר אֶל-אִדּוֹ אָחִיו הנתונים (הַנְּתִינִים), בְּכָסִפְיָא הַמָּקוֹם--לְהָבִיא-לָנוּ מְשָׁרְתִים, לְבֵית אֱלֹהֵינוּ. 
<A NAME="18"> </A>
<B>יח</B> וַיָּבִיאּוּ לָנוּ כְּיַד-אֱלֹהֵינוּ הַטּוֹבָה עָלֵינוּ, אִישׁ שֶׂכֶל--מִבְּנֵי מַחְלִי, בֶּן-לֵוִי בֶּן-יִשְׂרָאֵל; וְשֵׁרֵבְיָה וּבָנָיו וְאֶחָיו, שְׁמֹנָה עָשָׂר. 
<A NAME="19"> </A>
<B>יט</B> וְאֶת-חֲשַׁבְיָה--וְאִתּוֹ יְשַׁעְיָה, מִבְּנֵי מְרָרִי:  אֶחָיו וּבְנֵיהֶם, עֶשְׂרִים.  {ס} 
<A NAME="20"> </A>
<B>כ</B> וּמִן-הַנְּתִינִים, שֶׁנָּתַן דָּוִיד וְהַשָּׂרִים לַעֲבֹדַת הַלְוִיִּם--נְתִינִים, מָאתַיִם וְעֶשְׂרִים:  כֻּלָּם, נִקְּבוּ בְשֵׁמוֹת. 
<A NAME="21"> </A>
<B>כא</B> וָאֶקְרָא שָׁם צוֹם עַל-הַנָּהָר אַהֲוָא, לְהִתְעַנּוֹת לִפְנֵי אֱלֹהֵינוּ--לְבַקֵּשׁ מִמֶּנּוּ דֶּרֶךְ יְשָׁרָה, לָנוּ וּלְטַפֵּנוּ וּלְכָל-רְכוּשֵׁנוּ. 
<A NAME="22"> </A>
<B>כב</B> כִּי בֹשְׁתִּי, לִשְׁאוֹל מִן-הַמֶּלֶךְ חַיִל וּפָרָשִׁים--לְעָזְרֵנוּ מֵאוֹיֵב, בַּדָּרֶךְ:  כִּי-אָמַרְנוּ לַמֶּלֶךְ לֵאמֹר, יַד-אֱלֹהֵינוּ עַל-כָּל-מְבַקְשָׁיו לְטוֹבָה, וְעֻזּוֹ וְאַפּוֹ, עַל כָּל-עֹזְבָיו. 
<A NAME="23"> </A>
<B>כג</B> וַנָּצוּמָה וַנְּבַקְשָׁה מֵאֱלֹהֵינוּ, עַל-זֹאת; וַיֵּעָתֵר, לָנוּ. 
<A NAME="24"> </A>
<B>כד</B> וָאַבְדִּילָה מִשָּׂרֵי הַכֹּהֲנִים, שְׁנֵים עָשָׂר--לְשֵׁרֵבְיָה חֲשַׁבְיָה, וְעִמָּהֶם מֵאֲחֵיהֶם עֲשָׂרָה. 
<A NAME="25"> </A>
<B>כה</B> ואשקולה (וָאֶשְׁקֳלָה) לָהֶם, אֶת-הַכֶּסֶף וְאֶת-הַזָּהָב וְאֶת-הַכֵּלִים--תְּרוּמַת בֵּית-אֱלֹהֵינוּ, הַהֵרִימוּ הַמֶּלֶךְ וְיֹעֲצָיו וְשָׂרָיו, וְכָל-יִשְׂרָאֵל, הַנִּמְצָאִים. 
<A NAME="26"> </A>
<B>כו</B> וָאֶשְׁקְלָה עַל-יָדָם כֶּסֶף, כִּכָּרִים שֵׁשׁ-מֵאוֹת וַחֲמִשִּׁים, וּכְלֵי-כֶסֶף מֵאָה, לְכִכָּרִים; זָהָב, מֵאָה כִכָּר. 
<A NAME="27"> </A>
<B>כז</B> וּכְפֹרֵי זָהָב עֶשְׂרִים, לַאֲדַרְכֹנִים אָלֶף; וּכְלֵי נְחֹשֶׁת מֻצְהָב טוֹבָה, שְׁנַיִם--חֲמוּדֹת, כַּזָּהָב. 
<A NAME="28"> </A>
<B>כח</B> וָאֹמְרָה אֲלֵהֶם, אַתֶּם קֹדֶשׁ לַיהוָה, וְהַכֵּלִים, קֹדֶשׁ; וְהַכֶּסֶף וְהַזָּהָב נְדָבָה, לַיהוָה אֱלֹהֵי אֲבֹתֵיכֶם. 
<A NAME="29"> </A>
<B>כט</B> שִׁקְדוּ וְשִׁמְרוּ, עַד-תִּשְׁקְלוּ לִפְנֵי שָׂרֵי הַכֹּהֲנִים וְהַלְוִיִּם וְשָׂרֵי-הָאָבוֹת לְיִשְׂרָאֵל--בִּירוּשָׁלִָם:  הַלִּשְׁכוֹת, בֵּית יְהוָה. 
<A NAME="30"> </A>
<B>ל</B> וְקִבְּלוּ הַכֹּהֲנִים וְהַלְוִיִּם, מִשְׁקַל הַכֶּסֶף וְהַזָּהָב וְהַכֵּלִים--לְהָבִיא לִירוּשָׁלִַם, לְבֵית אֱלֹהֵינוּ.  {פ}<BR>
<A NAME="31"> </A>
<B>לא</B> וַנִּסְּעָה מִנְּהַר אַהֲוָא, בִּשְׁנֵים עָשָׂר לַחֹדֶשׁ הָרִאשׁוֹן--לָלֶכֶת, יְרוּשָׁלִָם; וְיַד-אֱלֹהֵינוּ, הָיְתָה עָלֵינוּ, וַיַּצִּילֵנוּ, מִכַּף אוֹיֵב וְאוֹרֵב עַל-הַדָּרֶךְ. 
<A NAME="32"> </A>
<B>לב</B> וַנָּבוֹא, יְרוּשָׁלִָם; וַנֵּשֶׁב שָׁם, יָמִים שְׁלֹשָׁה. 
<A NAME="33"> </A>
<B>לג</B> וּבַיּוֹם הָרְבִיעִי נִשְׁקַל הַכֶּסֶף וְהַזָּהָב וְהַכֵּלִים בְּבֵית אֱלֹהֵינוּ, עַל יַד-מְרֵמוֹת בֶּן-אוּרִיָּה הַכֹּהֵן, וְעִמּוֹ, אֶלְעָזָר בֶּן-פִּינְחָס; וְעִמָּהֶם יוֹזָבָד בֶּן-יֵשׁוּעַ, וְנוֹעַדְיָה בֶן-בִּנּוּי--הַלְוִיִּם. 
<A NAME="34"> </A>
<B>לד</B> בְּמִסְפָּר בְּמִשְׁקָל, לַכֹּל; וַיִּכָּתֵב כָּל-הַמִּשְׁקָל, בָּעֵת הַהִיא.  {פ}<BR>
<A NAME="35"> </A>
<B>לה</B> הַבָּאִים מֵהַשְּׁבִי בְנֵי-הַגּוֹלָה הִקְרִיבוּ עֹלוֹת לֵאלֹהֵי יִשְׂרָאֵל, פָּרִים שְׁנֵים-עָשָׂר עַל-כָּל-יִשְׂרָאֵל אֵילִים תִּשְׁעִים וְשִׁשָּׁה כְּבָשִׂים שִׁבְעִים וְשִׁבְעָה, צְפִירֵי חַטָּאת, שְׁנֵים עָשָׂר:  הַכֹּל, עוֹלָה לַיהוָה.  {פ}<BR>
<A NAME="36"> </A>
<B>לו</B> וַיִּתְּנוּ אֶת-דָּתֵי הַמֶּלֶךְ, לַאֲחַשְׁדַּרְפְּנֵי הַמֶּלֶךְ, וּפַחֲווֹת, עֵבֶר הַנָּהָר; וְנִשְּׂאוּ אֶת-הָעָם, וְאֶת-בֵּית הָאֱלֹהִים.  {ס}</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
ח
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35a08')</SCRIPT></P>
</BODY></HTML>
