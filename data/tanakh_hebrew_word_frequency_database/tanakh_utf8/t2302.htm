<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - זכריה פרק ב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
ב
<A HREF="t2303.htm">ג</A>
<A HREF="t2304.htm">ד</A>
<A HREF="t2305.htm">ה</A>
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
<BR>
 <BR>
<A HREF="http://www.mechon-mamre.org/mp3/t2302.mp3" TARGET="_blank">האזנה לפרק זה</A>
</P>
<HR>

<H1>זכריה פרק ב</H1>

<A NAME="1"> </A>
<P><B>א</B> וָאֶשָּׂא אֶת-עֵינַי, וָאֵרֶא; וְהִנֵּה, אַרְבַּע קְרָנוֹת. 
<A NAME="2"> </A>
<B>ב</B> וָאֹמַר, אֶל-הַמַּלְאָךְ הַדֹּבֵר בִּי--מָה-אֵלֶּה; וַיֹּאמֶר אֵלַי--אֵלֶּה הַקְּרָנוֹת אֲשֶׁר זֵרוּ אֶת-יְהוּדָה, אֶת-יִשְׂרָאֵל וִירוּשָׁלִָם.  {ס} 
<A NAME="3"> </A>
<B>ג</B> וַיַּרְאֵנִי יְהוָה, אַרְבָּעָה חָרָשִׁים. 
<A NAME="4"> </A>
<B>ד</B> וָאֹמַר, מָה אֵלֶּה בָאִים לַעֲשׂוֹת; וַיֹּאמֶר לֵאמֹר, אֵלֶּה הַקְּרָנוֹת אֲשֶׁר-זֵרוּ אֶת-יְהוּדָה כְּפִי-אִישׁ לֹא-נָשָׂא רֹאשׁוֹ, וַיָּבֹאוּ אֵלֶּה לְהַחֲרִיד אֹתָם, לְיַדּוֹת אֶת-קַרְנוֹת הַגּוֹיִם הַנֹּשְׂאִים קֶרֶן אֶל-אֶרֶץ יְהוּדָה לְזָרוֹתָהּ.  {ס} 
<A NAME="5"> </A>
<B>ה</B> וָאֶשָּׂא עֵינַי וָאֵרֶא, וְהִנֵּה-אִישׁ; וּבְיָדוֹ, חֶבֶל מִדָּה. 
<A NAME="6"> </A>
<B>ו</B> וָאֹמַר, אָנָה אַתָּה הֹלֵךְ; וַיֹּאמֶר אֵלַי, לָמֹד אֶת-יְרוּשָׁלִַם, לִרְאוֹת כַּמָּה-רָחְבָּהּ, וְכַמָּה אָרְכָּהּ. 
<A NAME="7"> </A>
<B>ז</B> וְהִנֵּה, הַמַּלְאָךְ הַדֹּבֵר בִּי--יֹצֵא; וּמַלְאָךְ אַחֵר, יֹצֵא לִקְרָאתוֹ. 
<A NAME="8"> </A>
<B>ח</B> וַיֹּאמֶר אֵלָו--רֻץ דַּבֵּר אֶל-הַנַּעַר הַלָּז, לֵאמֹר:  פְּרָזוֹת תֵּשֵׁב יְרוּשָׁלִַם, מֵרֹב אָדָם וּבְהֵמָה בְּתוֹכָהּ. 
<A NAME="9"> </A>
<B>ט</B> וַאֲנִי אֶהְיֶה-לָּהּ נְאֻם-יְהוָה, חוֹמַת אֵשׁ סָבִיב; וּלְכָבוֹד, אֶהְיֶה בְתוֹכָהּ.  {פ}<BR>
<A NAME="10"> </A>
<B>י</B> הוֹי הוֹי, וְנֻסוּ מֵאֶרֶץ צָפוֹן--נְאֻם-יְהוָה:  כִּי כְּאַרְבַּע רוּחוֹת הַשָּׁמַיִם, פֵּרַשְׂתִּי אֶתְכֶם--נְאֻם-יְהוָה. 
<A NAME="11"> </A>
<B>יא</B> הוֹי צִיּוֹן, הִמָּלְטִי--יוֹשֶׁבֶת, בַּת-בָּבֶל.  {ס} 
<A NAME="12"> </A>
<B>יב</B> כִּי כֹה אָמַר, יְהוָה צְבָאוֹת, אַחַר כָּבוֹד, שְׁלָחַנִי אֶל-הַגּוֹיִם הַשֹּׁלְלִים אֶתְכֶם:  כִּי הַנֹּגֵעַ בָּכֶם, נֹגֵעַ בְּבָבַת עֵינוֹ. 
<A NAME="13"> </A>
<B>יג</B> כִּי הִנְנִי מֵנִיף אֶת-יָדִי, עֲלֵיהֶם, וְהָיוּ שָׁלָל, לְעַבְדֵיהֶם; וִידַעְתֶּם, כִּי-יְהוָה צְבָאוֹת שְׁלָחָנִי.  {ס} 
<A NAME="14"> </A>
<B>יד</B> רָנִּי וְשִׂמְחִי, בַּת-צִיּוֹן--כִּי הִנְנִי-בָא וְשָׁכַנְתִּי בְתוֹכֵךְ, נְאֻם-יְהוָה. 
<A NAME="15"> </A>
<B>טו</B> וְנִלְווּ גוֹיִם רַבִּים אֶל-יְהוָה בַּיּוֹם הַהוּא, וְהָיוּ לִי לְעָם; וְשָׁכַנְתִּי בְתוֹכֵךְ--וְיָדַעַתְּ, כִּי-יְהוָה צְבָאוֹת שְׁלָחַנִי אֵלָיִךְ. 
<A NAME="16"> </A>
<B>טז</B> וְנָחַל יְהוָה אֶת-יְהוּדָה חֶלְקוֹ, עַל אַדְמַת הַקֹּדֶשׁ; וּבָחַר עוֹד, בִּירוּשָׁלִָם. 
<A NAME="17"> </A>
<B>יז</B> הַס כָּל-בָּשָׂר, מִפְּנֵי יְהוָה--כִּי נֵעוֹר, מִמְּעוֹן קָדְשׁוֹ.  {ס}</P>

<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
ב
<A HREF="t2303.htm">ג</A>
<A HREF="t2304.htm">ד</A>
<A HREF="t2305.htm">ה</A>
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2302')</SCRIPT></P>
</BODY></HTML>
