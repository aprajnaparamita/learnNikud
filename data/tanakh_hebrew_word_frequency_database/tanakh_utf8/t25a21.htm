<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים א פרק כא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
כא
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
<BR>
 <BR>
<A HREF="http://www.mechon-mamre.org/mp3/t25a21.mp3" TARGET="_blank">האזנה לפרק זה</A>
</P>
<HR>

<H1>דברי הימים א פרק כא</H1>

<A NAME="1"> </A>
<P><B>א</B> וַיַּעֲמֹד שָׂטָן, עַל-יִשְׂרָאֵל; וַיָּסֶת, אֶת-דָּוִיד, לִמְנוֹת, אֶת-יִשְׂרָאֵל. 
<A NAME="2"> </A>
<B>ב</B> וַיֹּאמֶר דָּוִיד אֶל-יוֹאָב, וְאֶל-שָׂרֵי הָעָם, לְכוּ סִפְרוּ אֶת-יִשְׂרָאֵל, מִבְּאֵר שֶׁבַע וְעַד-דָּן; וְהָבִיאוּ אֵלַי, וְאֵדְעָה אֶת-מִסְפָּרָם. 
<A NAME="3"> </A>
<B>ג</B> וַיֹּאמֶר יוֹאָב, יוֹסֵף יְהוָה עַל-עַמּוֹ כָּהֵם מֵאָה פְעָמִים--הֲלֹא אֲדֹנִי הַמֶּלֶךְ, כֻּלָּם לַאדֹנִי לַעֲבָדִים; לָמָּה יְבַקֵּשׁ זֹאת אֲדֹנִי, לָמָּה יִהְיֶה לְאַשְׁמָה לְיִשְׂרָאֵל. 
<A NAME="4"> </A>
<B>ד</B> וּדְבַר-הַמֶּלֶךְ, חָזַק עַל-יוֹאָב; וַיֵּצֵא יוֹאָב, וַיִּתְהַלֵּךְ בְּכָל-יִשְׂרָאֵל, וַיָּבֹא, יְרוּשָׁלִָם. 
<A NAME="5"> </A>
<B>ה</B> וַיִּתֵּן יוֹאָב אֶת-מִסְפַּר מִפְקַד-הָעָם, אֶל-דָּוִיד; וַיְהִי כָל-יִשְׂרָאֵל אֶלֶף אֲלָפִים וּמֵאָה אֶלֶף אִישׁ, שֹׁלֵף חֶרֶב, וִיהוּדָה, אַרְבַּע מֵאוֹת וְשִׁבְעִים אֶלֶף אִישׁ שֹׁלֵף חָרֶב. 
<A NAME="6"> </A>
<B>ו</B> וְלֵוִי, וּבִנְיָמִן, לֹא פָקַד, בְּתוֹכָם:  כִּי-נִתְעַב דְּבַר-הַמֶּלֶךְ, אֶת-יוֹאָב. 
<A NAME="7"> </A>
<B>ז</B> וַיֵּרַע בְּעֵינֵי הָאֱלֹהִים, עַל-הַדָּבָר הַזֶּה; וַיַּךְ, אֶת-יִשְׂרָאֵל.  {ס} 
<A NAME="8"> </A>
<B>ח</B> וַיֹּאמֶר דָּוִיד, אֶל-הָאֱלֹהִים, חָטָאתִי מְאֹד, אֲשֶׁר עָשִׂיתִי אֶת-הַדָּבָר הַזֶּה; וְעַתָּה, הַעֲבֶר-נָא אֶת-עֲווֹן עַבְדְּךָ, כִּי נִסְכַּלְתִּי, מְאֹד.  {פ}<BR>
<A NAME="9"> </A>
<B>ט</B> וַיְדַבֵּר יְהוָה אֶל-גָּד, חֹזֵה דָוִיד לֵאמֹר. 
<A NAME="10"> </A>
<B>י</B> לֵךְ וְדִבַּרְתָּ אֶל-דָּוִיד לֵאמֹר, כֹּה אָמַר יְהוָה, שָׁלוֹשׁ, אֲנִי נֹטֶה עָלֶיךָ:  בְּחַר-לְךָ אַחַת מֵהֵנָּה, וְאֶעֱשֶׂה-לָּךְ. 
<A NAME="11"> </A>
<B>יא</B> וַיָּבֹא גָד, אֶל-דָּוִיד; וַיֹּאמֶר לוֹ כֹּה-אָמַר יְהוָה, קַבֶּל-לָךְ. 
<A NAME="12"> </A>
<B>יב</B> אִם-שָׁלוֹשׁ שָׁנִים רָעָב, וְאִם-שְׁלֹשָׁה חֳדָשִׁים נִסְפֶּה מִפְּנֵי-צָרֶיךָ וְחֶרֶב אוֹיְבֶיךָ לְמַשֶּׂגֶת, וְאִם-שְׁלֹשֶׁת יָמִים חֶרֶב יְהוָה וְדֶבֶר בָּאָרֶץ, וּמַלְאַךְ יְהוָה מַשְׁחִית בְּכָל-גְּבוּל יִשְׂרָאֵל:  וְעַתָּה רְאֵה, מָה-אָשִׁיב אֶת-שֹׁלְחִי דָּבָר.  {ס} 
<A NAME="13"> </A>
<B>יג</B> וַיֹּאמֶר דָּוִיד אֶל-גָּד, צַר-לִי מְאֹד; אֶפְּלָה-נָּא בְיַד-יְהוָה, כִּי-רַבִּים רַחֲמָיו מְאֹד, וּבְיַד-אָדָם, אַל-אֶפֹּל. 
<A NAME="14"> </A>
<B>יד</B> וַיִּתֵּן יְהוָה דֶּבֶר, בְּיִשְׂרָאֵל; וַיִּפֹּל, מִיִּשְׂרָאֵל, שִׁבְעִים אֶלֶף, אִישׁ. 
<A NAME="15"> </A>
<B>טו</B> וַיִּשְׁלַח הָאֱלֹהִים מַלְאָךְ לִירוּשָׁלִַם, לְהַשְׁחִיתָהּ, וּכְהַשְׁחִית רָאָה יְהוָה וַיִּנָּחֶם עַל-הָרָעָה, וַיֹּאמֶר לַמַּלְאָךְ הַמַּשְׁחִית רַב עַתָּה הֶרֶף יָדֶךָ; וּמַלְאַךְ יְהוָה עֹמֵד, עִם-גֹּרֶן אָרְנָן הַיְבוּסִי.  {ס} 
<A NAME="16"> </A>
<B>טז</B> וַיִּשָּׂא דָוִיד אֶת-עֵינָיו, וַיַּרְא אֶת-מַלְאַךְ יְהוָה עֹמֵד בֵּין הָאָרֶץ וּבֵין הַשָּׁמַיִם, וְחַרְבּוֹ שְׁלוּפָה בְּיָדוֹ, נְטוּיָה עַל-יְרוּשָׁלִָם; וַיִּפֹּל דָּוִיד וְהַזְּקֵנִים מְכֻסִּים בַּשַּׂקִּים, עַל-פְּנֵיהֶם. 
<A NAME="17"> </A>
<B>יז</B> וַיֹּאמֶר דָּוִיד אֶל-הָאֱלֹהִים הֲלֹא אֲנִי אָמַרְתִּי לִמְנוֹת בָּעָם, וַאֲנִי-הוּא אֲשֶׁר-חָטָאתִי וְהָרֵעַ הֲרֵעוֹתִי, וְאֵלֶּה הַצֹּאן, מֶה עָשׂוּ; יְהוָה אֱלֹהַי, תְּהִי נָא יָדְךָ בִּי וּבְבֵית אָבִי, וּבְעַמְּךָ, לֹא לְמַגֵּפָה.  {ס} 
<A NAME="18"> </A>
<B>יח</B> וּמַלְאַךְ יְהוָה אָמַר אֶל-גָּד, לֵאמֹר לְדָוִיד:  כִּי יַעֲלֶה דָוִיד, לְהָקִים מִזְבֵּחַ לַיהוָה, בְּגֹרֶן, אָרְנָן הַיְבֻסִי. 
<A NAME="19"> </A>
<B>יט</B> וַיַּעַל דָּוִיד בִּדְבַר-גָּד, אֲשֶׁר דִּבֶּר בְּשֵׁם יְהוָה. 
<A NAME="20"> </A>
<B>כ</B> וַיָּשָׁב אָרְנָן, וַיַּרְא אֶת-הַמַּלְאָךְ, וְאַרְבַּעַת בָּנָיו עִמּוֹ, מִתְחַבְּאִים; וְאָרְנָן, דָּשׁ חִטִּים. 
<A NAME="21"> </A>
<B>כא</B> וַיָּבֹא דָוִיד, עַד-אָרְנָן; וַיַּבֵּט אָרְנָן, וַיַּרְא אֶת-דָּוִיד, וַיֵּצֵא מִן-הַגֹּרֶן, וַיִּשְׁתַּחוּ לְדָוִיד אַפַּיִם אָרְצָה. 
<A NAME="22"> </A>
<B>כב</B> וַיֹּאמֶר דָּוִיד אֶל-אָרְנָן, תְּנָה-לִּי מְקוֹם הַגֹּרֶן, וְאֶבְנֶה-בּוֹ מִזְבֵּחַ, לַיהוָה; בְּכֶסֶף מָלֵא תְּנֵהוּ לִי, וְתֵעָצַר הַמַּגֵּפָה מֵעַל הָעָם. 
<A NAME="23"> </A>
<B>כג</B> וַיֹּאמֶר אָרְנָן אֶל-דָּוִיד קַח-לָךְ, וְיַעַשׂ אֲדֹנִי הַמֶּלֶךְ הַטּוֹב בְּעֵינָיו; רְאֵה נָתַתִּי הַבָּקָר לָעֹלוֹת, וְהַמּוֹרִגִּים לָעֵצִים וְהַחִטִּים לַמִּנְחָה--הַכֹּל נָתָתִּי. 
<A NAME="24"> </A>
<B>כד</B> וַיֹּאמֶר הַמֶּלֶךְ דָּוִיד, לְאָרְנָן, לֹא, כִּי-קָנֹה אֶקְנֶה בְּכֶסֶף מָלֵא:  כִּי לֹא-אֶשָּׂא אֲשֶׁר-לְךָ, לַיהוָה, וְהַעֲלוֹת עוֹלָה, חִנָּם. 
<A NAME="25"> </A>
<B>כה</B> וַיִּתֵּן דָּוִיד לְאָרְנָן, בַּמָּקוֹם, שִׁקְלֵי זָהָב, מִשְׁקָל שֵׁשׁ מֵאוֹת. 
<A NAME="26"> </A>
<B>כו</B> וַיִּבֶן שָׁם דָּוִיד מִזְבֵּחַ לַיהוָה, וַיַּעַל עֹלוֹת וּשְׁלָמִים; וַיִּקְרָא, אֶל-יְהוָה, וַיַּעֲנֵהוּ בָאֵשׁ מִן-הַשָּׁמַיִם, עַל מִזְבַּח הָעֹלָה.  {ס} 
<A NAME="27"> </A>
<B>כז</B> וַיֹּאמֶר יְהוָה לַמַּלְאָךְ, וַיָּשֶׁב חַרְבּוֹ אֶל-נְדָנָהּ. 
<A NAME="28"> </A>
<B>כח</B> בָּעֵת הַהִיא--בִּרְאוֹת דָּוִיד כִּי-עָנָהוּ יְהוָה, בְּגֹרֶן אָרְנָן הַיְבוּסִי; וַיִּזְבַּח, שָׁם. 
<A NAME="29"> </A>
<B>כט</B> וּמִשְׁכַּן יְהוָה אֲשֶׁר-עָשָׂה מֹשֶׁה בַמִּדְבָּר, וּמִזְבַּח הָעוֹלָה--בָּעֵת הַהִיא:  בַּבָּמָה, בְּגִבְעוֹן. 
<A NAME="30"> </A>
<B>ל</B> וְלֹא-יָכֹל דָּוִיד לָלֶכֶת לְפָנָיו, לִדְרֹשׁ אֱלֹהִים:  כִּי נִבְעַת--מִפְּנֵי, חֶרֶב מַלְאַךְ יְהוָה.  {ס}</P>

<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
<A HREF="t25a16.htm">טז</A>
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
כא
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t25a21')</SCRIPT></P>
</BODY></HTML>
