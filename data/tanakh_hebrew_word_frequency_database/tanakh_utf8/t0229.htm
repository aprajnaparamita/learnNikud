<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמות פרק כט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
<A HREF="t0210.htm">י</A>
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
<A HREF="t0222.htm">כב</A>
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
כט
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
<BR>
 <BR>
<A HREF="http://www.mechon-mamre.org/mp3/t0229.mp3" TARGET="_blank">האזנה לפרק זה</A>
</P>
<HR>

<H1>שמות פרק כט</H1>

<A NAME="1"> </A>
<P><B>א</B> וְזֶה הַדָּבָר אֲשֶׁר-תַּעֲשֶׂה לָהֶם, לְקַדֵּשׁ אֹתָם--לְכַהֵן לִי:  לְקַח פַּר אֶחָד בֶּן-בָּקָר, וְאֵילִם שְׁנַיִם--תְּמִימִם. 
<A NAME="2"> </A>
<B>ב</B> וְלֶחֶם מַצּוֹת, וְחַלֹּת מַצֹּת בְּלוּלֹת בַּשֶּׁמֶן, וּרְקִיקֵי מַצּוֹת, מְשֻׁחִים בַּשָּׁמֶן; סֹלֶת חִטִּים, תַּעֲשֶׂה אֹתָם. 
<A NAME="3"> </A>
<B>ג</B> וְנָתַתָּ אוֹתָם עַל-סַל אֶחָד, וְהִקְרַבְתָּ אֹתָם בַּסָּל; וְאֶת-הַפָּר--וְאֵת, שְׁנֵי הָאֵילִם. 
<A NAME="4"> </A>
<B>ד</B> וְאֶת-אַהֲרֹן וְאֶת-בָּנָיו תַּקְרִיב, אֶל-פֶּתַח אֹהֶל מוֹעֵד; וְרָחַצְתָּ אֹתָם, בַּמָּיִם. 
<A NAME="5"> </A>
<B>ה</B> וְלָקַחְתָּ אֶת-הַבְּגָדִים, וְהִלְבַּשְׁתָּ אֶת-אַהֲרֹן אֶת-הַכֻּתֹּנֶת, וְאֵת מְעִיל הָאֵפֹד, וְאֶת-הָאֵפֹד וְאֶת-הַחֹשֶׁן; וְאָפַדְתָּ לוֹ, בְּחֵשֶׁב הָאֵפֹד. 
<A NAME="6"> </A>
<B>ו</B> וְשַׂמְתָּ הַמִּצְנֶפֶת, עַל-רֹאשׁוֹ; וְנָתַתָּ אֶת-נֵזֶר הַקֹּדֶשׁ, עַל-הַמִּצְנָפֶת. 
<A NAME="7"> </A>
<B>ז</B> וְלָקַחְתָּ אֶת-שֶׁמֶן הַמִּשְׁחָה, וְיָצַקְתָּ עַל-רֹאשׁוֹ; וּמָשַׁחְתָּ, אֹתוֹ. 
<A NAME="8"> </A>
<B>ח</B> וְאֶת-בָּנָיו, תַּקְרִיב; וְהִלְבַּשְׁתָּם, כֻּתֳּנֹת. 
<A NAME="9"> </A>
<B>ט</B> וְחָגַרְתָּ אֹתָם אַבְנֵט אַהֲרֹן וּבָנָיו, וְחָבַשְׁתָּ לָהֶם מִגְבָּעֹת, וְהָיְתָה לָהֶם כְּהֻנָּה, לְחֻקַּת עוֹלָם; וּמִלֵּאתָ יַד-אַהֲרֹן, וְיַד-בָּנָיו. 
<A NAME="10"> </A>
<B>י</B> וְהִקְרַבְתָּ, אֶת-הַפָּר, לִפְנֵי, אֹהֶל מוֹעֵד; וְסָמַךְ אַהֲרֹן וּבָנָיו אֶת-יְדֵיהֶם, עַל-רֹאשׁ הַפָּר. 
<A NAME="11"> </A>
<B>יא</B> וְשָׁחַטְתָּ אֶת-הַפָּר, לִפְנֵי יְהוָה, פֶּתַח, אֹהֶל מוֹעֵד. 
<A NAME="12"> </A>
<B>יב</B> וְלָקַחְתָּ מִדַּם הַפָּר, וְנָתַתָּה עַל-קַרְנֹת הַמִּזְבֵּחַ בְּאֶצְבָּעֶךָ; וְאֶת-כָּל-הַדָּם תִּשְׁפֹּךְ, אֶל-יְסוֹד הַמִּזְבֵּחַ. 
<A NAME="13"> </A>
<B>יג</B> וְלָקַחְתָּ, אֶת-כָּל-הַחֵלֶב הַמְכַסֶּה אֶת-הַקֶּרֶב, וְאֵת הַיֹּתֶרֶת עַל-הַכָּבֵד, וְאֵת שְׁתֵּי הַכְּלָיֹת וְאֶת-הַחֵלֶב אֲשֶׁר עֲלֵיהֶן; וְהִקְטַרְתָּ, הַמִּזְבֵּחָה. 
<A NAME="14"> </A>
<B>יד</B> וְאֶת-בְּשַׂר הַפָּר, וְאֶת-עֹרוֹ וְאֶת-פִּרְשׁוֹ, תִּשְׂרֹף בָּאֵשׁ, מִחוּץ לַמַּחֲנֶה:  חַטָּאת, הוּא. 
<A NAME="15"> </A>
<B>טו</B> וְאֶת-הָאַיִל הָאֶחָד, תִּקָּח; וְסָמְכוּ אַהֲרֹן וּבָנָיו, אֶת-יְדֵיהֶם--עַל-רֹאשׁ הָאָיִל. 
<A NAME="16"> </A>
<B>טז</B> וְשָׁחַטְתָּ, אֶת-הָאָיִל; וְלָקַחְתָּ, אֶת-דָּמוֹ, וְזָרַקְתָּ עַל-הַמִּזְבֵּחַ, סָבִיב. 
<A NAME="17"> </A>
<B>יז</B> וְאֶת-הָאַיִל--תְּנַתֵּחַ, לִנְתָחָיו; וְרָחַצְתָּ קִרְבּוֹ וּכְרָעָיו, וְנָתַתָּ עַל-נְתָחָיו וְעַל-רֹאשׁוֹ. 
<A NAME="18"> </A>
<B>יח</B> וְהִקְטַרְתָּ אֶת-כָּל-הָאַיִל הַמִּזְבֵּחָה, עֹלָה הוּא לַיהוָה; רֵיחַ נִיחוֹחַ, אִשֶּׁה לַיהוָה הוּא. 
<A NAME="19"> </A>
<B>יט</B> וְלָקַחְתָּ, אֵת הָאַיִל הַשֵּׁנִי; וְסָמַךְ אַהֲרֹן וּבָנָיו אֶת-יְדֵיהֶם, עַל-רֹאשׁ הָאָיִל. 
<A NAME="20"> </A>
<B>כ</B> וְשָׁחַטְתָּ אֶת-הָאַיִל, וְלָקַחְתָּ מִדָּמוֹ וְנָתַתָּה עַל-תְּנוּךְ אֹזֶן אַהֲרֹן וְעַל-תְּנוּךְ אֹזֶן בָּנָיו הַיְמָנִית, וְעַל-בֹּהֶן יָדָם הַיְמָנִית, וְעַל-בֹּהֶן רַגְלָם הַיְמָנִית; וְזָרַקְתָּ אֶת-הַדָּם עַל-הַמִּזְבֵּחַ, סָבִיב. 
<A NAME="21"> </A>
<B>כא</B> וְלָקַחְתָּ מִן-הַדָּם אֲשֶׁר עַל-הַמִּזְבֵּחַ, וּמִשֶּׁמֶן הַמִּשְׁחָה, וְהִזֵּיתָ עַל-אַהֲרֹן וְעַל-בְּגָדָיו, וְעַל-בָּנָיו וְעַל-בִּגְדֵי בָנָיו אִתּוֹ; וְקָדַשׁ הוּא וּבְגָדָיו, וּבָנָיו וּבִגְדֵי בָנָיו אִתּוֹ. 
<A NAME="22"> </A>
<B>כב</B> וְלָקַחְתָּ מִן-הָאַיִל הַחֵלֶב וְהָאַלְיָה וְאֶת-הַחֵלֶב הַמְכַסֶּה אֶת-הַקֶּרֶב, וְאֵת יֹתֶרֶת הַכָּבֵד וְאֵת שְׁתֵּי הַכְּלָיֹת וְאֶת-הַחֵלֶב אֲשֶׁר עֲלֵיהֶן, וְאֵת, שׁוֹק הַיָּמִין:  כִּי אֵיל מִלֻּאִים, הוּא. 
<A NAME="23"> </A>
<B>כג</B> וְכִכַּר לֶחֶם אַחַת, וְחַלַּת לֶחֶם שֶׁמֶן אַחַת--וְרָקִיק אֶחָד:  מִסַּל, הַמַּצּוֹת, אֲשֶׁר, לִפְנֵי יְהוָה. 
<A NAME="24"> </A>
<B>כד</B> וְשַׂמְתָּ הַכֹּל--עַל כַּפֵּי אַהֲרֹן, וְעַל כַּפֵּי בָנָיו; וְהֵנַפְתָּ אֹתָם תְּנוּפָה, לִפְנֵי יְהוָה. 
<A NAME="25"> </A>
<B>כה</B> וְלָקַחְתָּ אֹתָם מִיָּדָם, וְהִקְטַרְתָּ הַמִּזְבֵּחָה עַל-הָעֹלָה; לְרֵיחַ נִיחוֹחַ לִפְנֵי יְהוָה, אִשֶּׁה הוּא לַיהוָה. 
<A NAME="26"> </A>
<B>כו</B> וְלָקַחְתָּ אֶת-הֶחָזֶה, מֵאֵיל הַמִּלֻּאִים אֲשֶׁר לְאַהֲרֹן, וְהֵנַפְתָּ אֹתוֹ תְּנוּפָה, לִפְנֵי יְהוָה; וְהָיָה לְךָ, לְמָנָה. 
<A NAME="27"> </A>
<B>כז</B> וְקִדַּשְׁתָּ אֵת חֲזֵה הַתְּנוּפָה, וְאֵת שׁוֹק הַתְּרוּמָה, אֲשֶׁר הוּנַף, וַאֲשֶׁר הוּרָם:  מֵאֵיל, הַמִּלֻּאִים--מֵאֲשֶׁר לְאַהֲרֹן, וּמֵאֲשֶׁר לְבָנָיו. 
<A NAME="28"> </A>
<B>כח</B> וְהָיָה לְאַהֲרֹן וּלְבָנָיו לְחָק-עוֹלָם, מֵאֵת בְּנֵי יִשְׂרָאֵל, כִּי תְרוּמָה, הוּא; וּתְרוּמָה יִהְיֶה מֵאֵת בְּנֵי-יִשְׂרָאֵל, מִזִּבְחֵי שַׁלְמֵיהֶם--תְּרוּמָתָם, לַיהוָה. 
<A NAME="29"> </A>
<B>כט</B> וּבִגְדֵי הַקֹּדֶשׁ אֲשֶׁר לְאַהֲרֹן, יִהְיוּ לְבָנָיו אַחֲרָיו, לְמָשְׁחָה בָהֶם, וּלְמַלֵּא-בָם אֶת-יָדָם. 
<A NAME="30"> </A>
<B>ל</B> שִׁבְעַת יָמִים, יִלְבָּשָׁם הַכֹּהֵן תַּחְתָּיו--מִבָּנָיו:  אֲשֶׁר יָבֹא אֶל-אֹהֶל מוֹעֵד, לְשָׁרֵת בַּקֹּדֶשׁ. 
<A NAME="31"> </A>
<B>לא</B> וְאֵת אֵיל הַמִּלֻּאִים, תִּקָּח; וּבִשַּׁלְתָּ אֶת-בְּשָׂרוֹ, בְּמָקֹם קָדֹשׁ. 
<A NAME="32"> </A>
<B>לב</B> וְאָכַל אַהֲרֹן וּבָנָיו אֶת-בְּשַׂר הָאַיִל, וְאֶת-הַלֶּחֶם אֲשֶׁר בַּסָּל, פֶּתַח, אֹהֶל מוֹעֵד. 
<A NAME="33"> </A>
<B>לג</B> וְאָכְלוּ אֹתָם אֲשֶׁר כֻּפַּר בָּהֶם, לְמַלֵּא אֶת-יָדָם לְקַדֵּשׁ אֹתָם; וְזָר לֹא-יֹאכַל, כִּי-קֹדֶשׁ הֵם. 
<A NAME="34"> </A>
<B>לד</B> וְאִם-יִוָּתֵר מִבְּשַׂר הַמִּלֻּאִים, וּמִן-הַלֶּחֶם--עַד-הַבֹּקֶר:  וְשָׂרַפְתָּ אֶת-הַנּוֹתָר בָּאֵשׁ, לֹא יֵאָכֵל כִּי-קֹדֶשׁ הוּא. 
<A NAME="35"> </A>
<B>לה</B> וְעָשִׂיתָ לְאַהֲרֹן וּלְבָנָיו, כָּכָה, כְּכֹל אֲשֶׁר-צִוִּיתִי, אֹתָכָה; שִׁבְעַת יָמִים, תְּמַלֵּא יָדָם. 
<A NAME="36"> </A>
<B>לו</B> וּפַר חַטָּאת תַּעֲשֶׂה לַיּוֹם, עַל-הַכִּפֻּרִים, וְחִטֵּאתָ עַל-הַמִּזְבֵּחַ, בְּכַפֶּרְךָ עָלָיו; וּמָשַׁחְתָּ אֹתוֹ, לְקַדְּשׁוֹ. 
<A NAME="37"> </A>
<B>לז</B> שִׁבְעַת יָמִים, תְּכַפֵּר עַל-הַמִּזְבֵּחַ, וְקִדַּשְׁתָּ, אֹתוֹ; וְהָיָה הַמִּזְבֵּחַ קֹדֶשׁ קָדָשִׁים, כָּל-הַנֹּגֵעַ בַּמִּזְבֵּחַ יִקְדָּשׁ.  {ס} 
<A NAME="38"> </A>
<B>לח</B> וְזֶה, אֲשֶׁר תַּעֲשֶׂה עַל-הַמִּזְבֵּחַ:  כְּבָשִׂים בְּנֵי-שָׁנָה שְׁנַיִם לַיּוֹם, תָּמִיד. 
<A NAME="39"> </A>
<B>לט</B> אֶת-הַכֶּבֶשׂ הָאֶחָד, תַּעֲשֶׂה בַבֹּקֶר; וְאֵת הַכֶּבֶשׂ הַשֵּׁנִי, תַּעֲשֶׂה בֵּין הָעַרְבָּיִם. 
<A NAME="40"> </A>
<B>מ</B> וְעִשָּׂרֹן סֹלֶת בָּלוּל בְּשֶׁמֶן כָּתִית, רֶבַע הַהִין, וְנֵסֶךְ, רְבִיעִת הַהִין יָיִן--לַכֶּבֶשׂ, הָאֶחָד. 
<A NAME="41"> </A>
<B>מא</B> וְאֵת הַכֶּבֶשׂ הַשֵּׁנִי, תַּעֲשֶׂה בֵּין הָעַרְבָּיִם:  כְּמִנְחַת הַבֹּקֶר וּכְנִסְכָּהּ, תַּעֲשֶׂה-לָּהּ, לְרֵיחַ נִיחֹחַ, אִשֶּׁה לַיהוָה. 
<A NAME="42"> </A>
<B>מב</B> עֹלַת תָּמִיד לְדֹרֹתֵיכֶם, פֶּתַח אֹהֶל-מוֹעֵד לִפְנֵי יְהוָה, אֲשֶׁר אִוָּעֵד לָכֶם שָׁמָּה, לְדַבֵּר אֵלֶיךָ שָׁם. 
<A NAME="43"> </A>
<B>מג</B> וְנֹעַדְתִּי שָׁמָּה, לִבְנֵי יִשְׂרָאֵל; וְנִקְדַּשׁ, בִּכְבֹדִי. 
<A NAME="44"> </A>
<B>מד</B> וְקִדַּשְׁתִּי אֶת-אֹהֶל מוֹעֵד, וְאֶת-הַמִּזְבֵּחַ; וְאֶת-אַהֲרֹן וְאֶת-בָּנָיו אֲקַדֵּשׁ, לְכַהֵן לִי. 
<A NAME="45"> </A>
<B>מה</B> וְשָׁכַנְתִּי, בְּתוֹךְ בְּנֵי יִשְׂרָאֵל; וְהָיִיתִי לָהֶם, לֵאלֹהִים. 
<A NAME="46"> </A>
<B>מו</B> וְיָדְעוּ, כִּי אֲנִי יְהוָה אֱלֹהֵיהֶם, אֲשֶׁר הוֹצֵאתִי אֹתָם מֵאֶרֶץ מִצְרַיִם, לְשָׁכְנִי בְתוֹכָם:  אֲנִי, יְהוָה אֱלֹהֵיהֶם.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
<A HREF="t0210.htm">י</A>
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
<A HREF="t0222.htm">כב</A>
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
כט
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0229')</SCRIPT></P>
</BODY></HTML>
