<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמות פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
י
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
<A HREF="t0222.htm">כב</A>
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
<A HREF="t0229.htm">כט</A>
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
<BR>
 <BR>
<A HREF="http://www.mechon-mamre.org/mp3/t0210.mp3" TARGET="_blank">האזנה לפרק זה</A>
</P>
<HR>

<H1>שמות פרק י</H1>

<A NAME="1"> </A>
<P><B>א</B> וַיֹּאמֶר יְהוָה אֶל-מֹשֶׁה, בֹּא אֶל-פַּרְעֹה:  כִּי-אֲנִי הִכְבַּדְתִּי אֶת-לִבּוֹ, וְאֶת-לֵב עֲבָדָיו, לְמַעַן שִׁתִי אֹתֹתַי אֵלֶּה, בְּקִרְבּוֹ. 
<A NAME="2"> </A>
<B>ב</B> וּלְמַעַן תְּסַפֵּר בְּאָזְנֵי בִנְךָ וּבֶן-בִּנְךָ, אֵת אֲשֶׁר הִתְעַלַּלְתִּי בְּמִצְרַיִם, וְאֶת-אֹתֹתַי, אֲשֶׁר-שַׂמְתִּי בָם; וִידַעְתֶּם, כִּי-אֲנִי יְהוָה. 
<A NAME="3"> </A>
<B>ג</B> וַיָּבֹא מֹשֶׁה וְאַהֲרֹן, אֶל-פַּרְעֹה, וַיֹּאמְרוּ אֵלָיו כֹּה-אָמַר יְהוָה אֱלֹהֵי הָעִבְרִים, עַד-מָתַי מֵאַנְתָּ לֵעָנֹת מִפָּנָי; שַׁלַּח עַמִּי, וְיַעַבְדֻנִי. 
<A NAME="4"> </A>
<B>ד</B> כִּי אִם-מָאֵן אַתָּה, לְשַׁלֵּחַ אֶת-עַמִּי--הִנְנִי מֵבִיא מָחָר אַרְבֶּה, בִּגְבֻלֶךָ. 
<A NAME="5"> </A>
<B>ה</B> וְכִסָּה אֶת-עֵין הָאָרֶץ, וְלֹא יוּכַל לִרְאֹת אֶת-הָאָרֶץ; וְאָכַל אֶת-יֶתֶר הַפְּלֵטָה, הַנִּשְׁאֶרֶת לָכֶם מִן-הַבָּרָד, וְאָכַל אֶת-כָּל-הָעֵץ, הַצֹּמֵחַ לָכֶם מִן-הַשָּׂדֶה. 
<A NAME="6"> </A>
<B>ו</B> וּמָלְאוּ בָתֶּיךָ וּבָתֵּי כָל-עֲבָדֶיךָ, וּבָתֵּי כָל-מִצְרַיִם, אֲשֶׁר לֹא-רָאוּ אֲבֹתֶיךָ וַאֲבוֹת אֲבֹתֶיךָ, מִיּוֹם הֱיוֹתָם עַל-הָאֲדָמָה עַד הַיּוֹם הַזֶּה; וַיִּפֶן וַיֵּצֵא, מֵעִם פַּרְעֹה. 
<A NAME="7"> </A>
<B>ז</B> וַיֹּאמְרוּ עַבְדֵי פַרְעֹה אֵלָיו, עַד-מָתַי יִהְיֶה זֶה לָנוּ לְמוֹקֵשׁ--שַׁלַּח אֶת-הָאֲנָשִׁים, וְיַעַבְדוּ אֶת-יְהוָה אֱלֹהֵיהֶם; הֲטֶרֶם תֵּדַע, כִּי אָבְדָה מִצְרָיִם. 
<A NAME="8"> </A>
<B>ח</B> וַיּוּשַׁב אֶת-מֹשֶׁה וְאֶת-אַהֲרֹן, אֶל-פַּרְעֹה, וַיֹּאמֶר אֲלֵהֶם, לְכוּ עִבְדוּ אֶת-יְהוָה אֱלֹהֵיכֶם; מִי וָמִי, הַהֹלְכִים. 
<A NAME="9"> </A>
<B>ט</B> וַיֹּאמֶר מֹשֶׁה, בִּנְעָרֵינוּ וּבִזְקֵנֵינוּ נֵלֵךְ; בְּבָנֵינוּ וּבִבְנוֹתֵנוּ בְּצֹאנֵנוּ וּבִבְקָרֵנוּ, נֵלֵךְ--כִּי חַג-יְהוָה, לָנוּ. 
<A NAME="10"> </A>
<B>י</B> וַיֹּאמֶר אֲלֵהֶם, יְהִי כֵן יְהוָה עִמָּכֶם, כַּאֲשֶׁר אֲשַׁלַּח אֶתְכֶם, וְאֶת-טַפְּכֶם; רְאוּ, כִּי רָעָה נֶגֶד פְּנֵיכֶם. 
<A NAME="11"> </A>
<B>יא</B> לֹא כֵן, לְכוּ-נָא הַגְּבָרִים וְעִבְדוּ אֶת-יְהוָה--כִּי אֹתָהּ, אַתֶּם מְבַקְשִׁים; וַיְגָרֶשׁ אֹתָם, מֵאֵת פְּנֵי פַרְעֹה.  {ס} 
<A NAME="12"> </A>
<B>יב</B> וַיֹּאמֶר יְהוָה אֶל-מֹשֶׁה, נְטֵה יָדְךָ עַל-אֶרֶץ מִצְרַיִם בָּאַרְבֶּה, וְיַעַל, עַל-אֶרֶץ מִצְרָיִם; וְיֹאכַל אֶת-כָּל-עֵשֶׂב הָאָרֶץ, אֵת כָּל-אֲשֶׁר הִשְׁאִיר הַבָּרָד. 
<A NAME="13"> </A>
<B>יג</B> וַיֵּט מֹשֶׁה אֶת-מַטֵּהוּ, עַל-אֶרֶץ מִצְרַיִם, וַיהוָה נִהַג רוּחַ-קָדִים בָּאָרֶץ, כָּל-הַיּוֹם הַהוּא וְכָל-הַלָּיְלָה; הַבֹּקֶר הָיָה--וְרוּחַ הַקָּדִים, נָשָׂא אֶת-הָאַרְבֶּה. 
<A NAME="14"> </A>
<B>יד</B> וַיַּעַל הָאַרְבֶּה, עַל כָּל-אֶרֶץ מִצְרַיִם, וַיָּנַח, בְּכֹל גְּבוּל מִצְרָיִם:  כָּבֵד מְאֹד--לְפָנָיו לֹא-הָיָה כֵן אַרְבֶּה כָּמֹהוּ, וְאַחֲרָיו לֹא יִהְיֶה-כֵּן. 
<A NAME="15"> </A>
<B>טו</B> וַיְכַס אֶת-עֵין כָּל-הָאָרֶץ, וַתֶּחְשַׁךְ הָאָרֶץ, וַיֹּאכַל אֶת-כָּל-עֵשֶׂב הָאָרֶץ וְאֵת כָּל-פְּרִי הָעֵץ, אֲשֶׁר הוֹתִיר הַבָּרָד; וְלֹא-נוֹתַר כָּל-יֶרֶק בָּעֵץ וּבְעֵשֶׂב הַשָּׂדֶה, בְּכָל-אֶרֶץ מִצְרָיִם. 
<A NAME="16"> </A>
<B>טז</B> וַיְמַהֵר פַּרְעֹה, לִקְרֹא לְמֹשֶׁה וּלְאַהֲרֹן; וַיֹּאמֶר, חָטָאתִי לַיהוָה אֱלֹהֵיכֶם--וְלָכֶם. 
<A NAME="17"> </A>
<B>יז</B> וְעַתָּה, שָׂא נָא חַטָּאתִי אַךְ הַפַּעַם, וְהַעְתִּירוּ, לַיהוָה אֱלֹהֵיכֶם; וְיָסֵר, מֵעָלַי, רַק, אֶת-הַמָּוֶת הַזֶּה. 
<A NAME="18"> </A>
<B>יח</B> וַיֵּצֵא, מֵעִם פַּרְעֹה; וַיֶּעְתַּר, אֶל-יְהוָה. 
<A NAME="19"> </A>
<B>יט</B> וַיַּהֲפֹךְ יְהוָה רוּחַ-יָם, חָזָק מְאֹד, וַיִּשָּׂא אֶת-הָאַרְבֶּה, וַיִּתְקָעֵהוּ יָמָּה סּוּף:  לֹא נִשְׁאַר אַרְבֶּה אֶחָד, בְּכֹל גְּבוּל מִצְרָיִם. 
<A NAME="20"> </A>
<B>כ</B> וַיְחַזֵּק יְהוָה, אֶת-לֵב פַּרְעֹה; וְלֹא שִׁלַּח, אֶת-בְּנֵי יִשְׂרָאֵל.  {פ}<BR>
<A NAME="21"> </A>
<B>כא</B> וַיֹּאמֶר יְהוָה אֶל-מֹשֶׁה, נְטֵה יָדְךָ עַל-הַשָּׁמַיִם, וִיהִי חֹשֶׁךְ, עַל-אֶרֶץ מִצְרָיִם; וְיָמֵשׁ, חֹשֶׁךְ. 
<A NAME="22"> </A>
<B>כב</B> וַיֵּט מֹשֶׁה אֶת-יָדוֹ, עַל-הַשָּׁמָיִם; וַיְהִי חֹשֶׁךְ-אֲפֵלָה בְּכָל-אֶרֶץ מִצְרַיִם, שְׁלֹשֶׁת יָמִים. 
<A NAME="23"> </A>
<B>כג</B> לֹא-רָאוּ אִישׁ אֶת-אָחִיו, וְלֹא-קָמוּ אִישׁ מִתַּחְתָּיו--שְׁלֹשֶׁת יָמִים; וּלְכָל-בְּנֵי יִשְׂרָאֵל הָיָה אוֹר, בְּמוֹשְׁבֹתָם. 
<A NAME="24"> </A>
<B>כד</B> וַיִּקְרָא פַרְעֹה אֶל-מֹשֶׁה, וַיֹּאמֶר לְכוּ עִבְדוּ אֶת-יְהוָה--רַק צֹאנְכֶם וּבְקַרְכֶם, יֻצָּג:  גַּם-טַפְּכֶם, יֵלֵךְ עִמָּכֶם. 
<A NAME="25"> </A>
<B>כה</B> וַיֹּאמֶר מֹשֶׁה, גַּם-אַתָּה תִּתֵּן בְּיָדֵנוּ זְבָחִים וְעֹלֹת; וְעָשִׂינוּ, לַיהוָה אֱלֹהֵינוּ. 
<A NAME="26"> </A>
<B>כו</B> וְגַם-מִקְנֵנוּ יֵלֵךְ עִמָּנוּ, לֹא תִשָּׁאֵר פַּרְסָה--כִּי מִמֶּנּוּ נִקַּח, לַעֲבֹד אֶת-יְהוָה אֱלֹהֵינוּ; וַאֲנַחְנוּ לֹא-נֵדַע, מַה-נַּעֲבֹד אֶת-יְהוָה, עַד-בֹּאֵנוּ, שָׁמָּה. 
<A NAME="27"> </A>
<B>כז</B> וַיְחַזֵּק יְהוָה, אֶת-לֵב פַּרְעֹה; וְלֹא אָבָה, לְשַׁלְּחָם. 
<A NAME="28"> </A>
<B>כח</B> וַיֹּאמֶר-לוֹ פַרְעֹה, לֵךְ מֵעָלָי; הִשָּׁמֶר לְךָ, אַל-תֹּסֶף רְאוֹת פָּנַי--כִּי בְּיוֹם רְאֹתְךָ פָנַי, תָּמוּת. 
<A NAME="29"> </A>
<B>כט</B> וַיֹּאמֶר מֹשֶׁה, כֵּן דִּבַּרְתָּ:  לֹא-אֹסִף עוֹד, רְאוֹת פָּנֶיךָ.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
י
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
<A HREF="t0222.htm">כב</A>
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
<A HREF="t0229.htm">כט</A>
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0210')</SCRIPT></P>
</BODY></HTML>
