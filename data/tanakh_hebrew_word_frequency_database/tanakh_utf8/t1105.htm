<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ירמיהו פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
ה
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
<A HREF="t1111.htm">יא</A>
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
<A HREF="t1143.htm">מג</A>
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
<A HREF="t1150.htm">נ</A>
<A HREF="t1151.htm">נא</A>
<A HREF="t1152.htm">נב</A>
<BR>
 <BR>
<A HREF="http://www.mechon-mamre.org/mp3/t1105.mp3" TARGET="_blank">האזנה לפרק זה</A>
</P>
<HR>

<H1>ירמיהו פרק ה</H1>

<A NAME="1"> </A>
<P><B>א</B> שׁוֹטְטוּ בְּחוּצוֹת יְרוּשָׁלִַם, וּרְאוּ-נָא וּדְעוּ וּבַקְשׁוּ בִרְחוֹבוֹתֶיהָ, אִם-תִּמְצְאוּ אִישׁ, אִם-יֵשׁ עֹשֶׂה מִשְׁפָּט מְבַקֵּשׁ אֱמוּנָה--וְאֶסְלַח, לָהּ. 
<A NAME="2"> </A>
<B>ב</B> וְאִם חַי-יְהוָה, יֹאמֵרוּ; לָכֵן לַשֶּׁקֶר, יִשָּׁבֵעוּ. 
<A NAME="3"> </A>
<B>ג</B> יְהוָה, עֵינֶיךָ הֲלוֹא לֶאֱמוּנָה--הִכִּיתָה אֹתָם וְלֹא-חָלוּ, כִּלִּיתָם מֵאֲנוּ קַחַת מוּסָר; חִזְּקוּ פְנֵיהֶם מִסֶּלַע, מֵאֲנוּ לָשׁוּב. 
<A NAME="4"> </A>
<B>ד</B> וַאֲנִי אָמַרְתִּי, אַךְ-דַּלִּים הֵם; נוֹאֲלוּ--כִּי לֹא יָדְעוּ דֶּרֶךְ יְהוָה, מִשְׁפַּט אֱלֹהֵיהֶם. 
<A NAME="5"> </A>
<B>ה</B> אֵלְכָה-לִּי אֶל-הַגְּדֹלִים, וַאֲדַבְּרָה אוֹתָם--כִּי הֵמָּה יָדְעוּ דֶּרֶךְ יְהוָה, מִשְׁפַּט אֱלֹהֵיהֶם; אַךְ הֵמָּה יַחְדָּו שָׁבְרוּ עֹל, נִתְּקוּ מוֹסֵרוֹת. 
<A NAME="6"> </A>
<B>ו</B> עַל-כֵּן הִכָּם אַרְיֵה מִיַּעַר, זְאֵב עֲרָבוֹת יְשָׁדְדֵם--נָמֵר שֹׁקֵד עַל-עָרֵיהֶם, כָּל-הַיּוֹצֵא מֵהֵנָּה יִטָּרֵף:  כִּי רַבּוּ פִּשְׁעֵיהֶם, עָצְמוּ מְשֻׁבוֹתֵיהֶם. 
<A NAME="7"> </A>
<B>ז</B> אֵי לָזֹאת, אסלוח- (אֶסְלַח-) לָךְ--בָּנַיִךְ עֲזָבוּנִי, וַיִּשָּׁבְעוּ בְּלֹא אֱלֹהִים; וָאַשְׂבִּעַ אוֹתָם וַיִּנְאָפוּ, וּבֵית זוֹנָה יִתְגּוֹדָדוּ. 
<A NAME="8"> </A>
<B>ח</B> סוּסִים מְיֻזָּנִים, מַשְׁכִּים הָיוּ; אִישׁ אֶל-אֵשֶׁת רֵעֵהוּ, יִצְהָלוּ. 
<A NAME="9"> </A>
<B>ט</B> הַעַל-אֵלֶּה לוֹא-אֶפְקֹד, נְאֻם-יְהוָה; וְאִם בְּגוֹי אֲשֶׁר-כָּזֶה, לֹא תִתְנַקֵּם נַפְשִׁי.  {ס} 
<A NAME="10"> </A>
<B>י</B> עֲלוּ בְשָׁרוֹתֶיהָ וְשַׁחֵתוּ, וְכָלָה אַל-תַּעֲשׂוּ; הָסִירוּ, נְטִישׁוֹתֶיהָ, כִּי לוֹא לַיהוָה, הֵמָּה. 
<A NAME="11"> </A>
<B>יא</B> כִּי בָגוֹד בָּגְדוּ בִּי, בֵּית יִשְׂרָאֵל וּבֵית יְהוּדָה--נְאֻם-יְהוָה. 
<A NAME="12"> </A>
<B>יב</B> כִּחֲשׁוּ, בַּיהוָה, וַיֹּאמְרוּ, לוֹא-הוּא; וְלֹא-תָבוֹא עָלֵינוּ רָעָה, וְחֶרֶב וְרָעָב לוֹא נִרְאֶה. 
<A NAME="13"> </A>
<B>יג</B> וְהַנְּבִיאִים יִהְיוּ לְרוּחַ, וְהַדִּבֵּר אֵין בָּהֶם; כֹּה יֵעָשֶׂה, לָהֶם.  {ס} 
<A NAME="14"> </A>
<B>יד</B> לָכֵן, כֹּה-אָמַר יְהוָה אֱלֹהֵי צְבָאוֹת, יַעַן דַּבֶּרְכֶם, אֶת-הַדָּבָר הַזֶּה:  הִנְנִי נֹתֵן דְּבָרַי בְּפִיךָ לְאֵשׁ, וְהָעָם הַזֶּה עֵצִים--וַאֲכָלָתַם. 
<A NAME="15"> </A>
<B>טו</B> הִנְנִי מֵבִיא עֲלֵיכֶם גּוֹי מִמֶּרְחָק בֵּית יִשְׂרָאֵל, נְאֻם-יְהוָה:  גּוֹי אֵיתָן הוּא, גּוֹי מֵעוֹלָם הוּא--גּוֹי לֹא-תֵדַע לְשֹׁנוֹ, וְלֹא תִשְׁמַע מַה-יְדַבֵּר. 
<A NAME="16"> </A>
<B>טז</B> אַשְׁפָּתוֹ, כְּקֶבֶר פָּתוּחַ; כֻּלָּם, גִּבּוֹרִים. 
<A NAME="17"> </A>
<B>יז</B> וְאָכַל קְצִירְךָ וְלַחְמֶךָ, יֹאכְלוּ בָּנֶיךָ וּבְנוֹתֶיךָ--יֹאכַל צֹאנְךָ וּבְקָרֶךָ, יֹאכַל גַּפְנְךָ וּתְאֵנָתֶךָ; יְרֹשֵׁשׁ עָרֵי מִבְצָרֶיךָ, אֲשֶׁר אַתָּה בֹּטֵחַ בָּהֵנָּה--בֶּחָרֶב. 
<A NAME="18"> </A>
<B>יח</B> וְגַם בַּיָּמִים הָהֵמָּה, נְאֻם-יְהוָה, לֹא-אֶעֱשֶׂה אִתְּכֶם, כָּלָה. 
<A NAME="19"> </A>
<B>יט</B> וְהָיָה, כִּי תֹאמְרוּ, תַּחַת מֶה עָשָׂה יְהוָה אֱלֹהֵינוּ לָנוּ, אֶת-כָּל-אֵלֶּה; וְאָמַרְתָּ אֲלֵיהֶם, כַּאֲשֶׁר עֲזַבְתֶּם אוֹתִי וַתַּעַבְדוּ אֱלֹהֵי נֵכָר בְּאַרְצְכֶם--כֵּן תַּעַבְדוּ זָרִים, בְּאֶרֶץ לֹא לָכֶם.  {פ}<BR>
<A NAME="20"> </A>
<B>כ</B> הַגִּידוּ זֹאת, בְּבֵית יַעֲקֹב; וְהַשְׁמִיעוּהָ בִיהוּדָה, לֵאמֹר. 
<A NAME="21"> </A>
<B>כא</B> שִׁמְעוּ-נָא זֹאת, עַם סָכָל וְאֵין לֵב:  עֵינַיִם לָהֶם וְלֹא יִרְאוּ, אָזְנַיִם לָהֶם וְלֹא יִשְׁמָעוּ. 
<A NAME="22"> </A>
<B>כב</B> הַאוֹתִי לֹא-תִירָאוּ נְאֻם-יְהוָה, אִם מִפָּנַי לֹא תָחִילוּ, אֲשֶׁר-שַׂמְתִּי חוֹל גְּבוּל לַיָּם, חָק-עוֹלָם וְלֹא יַעַבְרֶנְהוּ; וַיִּתְגָּעֲשׁוּ וְלֹא יוּכָלוּ, וְהָמוּ גַלָּיו וְלֹא יַעַבְרֻנְהוּ. 
<A NAME="23"> </A>
<B>כג</B> וְלָעָם הַזֶּה הָיָה, לֵב סוֹרֵר וּמוֹרֶה:  סָרוּ, וַיֵּלֵכוּ. 
<A NAME="24"> </A>
<B>כד</B> וְלוֹא-אָמְרוּ בִלְבָבָם, נִירָא נָא אֶת-יְהוָה אֱלֹהֵינוּ, הַנֹּתֵן גֶּשֶׁם וירה (יוֹרֶה) וּמַלְקוֹשׁ, בְּעִתּוֹ; שְׁבֻעֹת חֻקּוֹת קָצִיר, יִשְׁמָר-לָנוּ. 
<A NAME="25"> </A>
<B>כה</B> עֲ