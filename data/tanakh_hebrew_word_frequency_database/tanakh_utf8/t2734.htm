<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק לד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
לד
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2734.mp3" TARGET="_blank">האזנה לפרק זה</A>
</P>
<HR>

<H1>איוב פרק לד</H1>

<A NAME="1"> </A>
<P><B>א</B>                  וַיַּעַן אֱלִיהוּא, וַיֹּאמַר.<BR>
<A NAME="2"> </A>
<B>ב</B>  שִׁמְעוּ חֲכָמִים מִלָּי;    וְיֹדְעִים, הַאֲזִינוּ לִי.<BR>
<A NAME="3"> </A>
<B>ג</B>  כִּי-אֹזֶן, מִלִּין תִּבְחָן;    וְחֵךְ, יִטְעַם לֶאֱכֹל.<BR>
<A NAME="4"> </A>
<B>ד</B>  מִשְׁפָּט נִבְחֲרָה-לָּנוּ;    נֵדְעָה בֵינֵינוּ מַה-טּוֹב.<BR>
<A NAME="5"> </A>
<B>ה</B>  כִּי-אָמַר אִיּוֹב צָדַקְתִּי;    וְאֵל, הֵסִיר מִשְׁפָּטִי.<BR>
<A NAME="6"> </A>
<B>ו</B>  עַל-מִשְׁפָּטִי אֲכַזֵּב;    אָנוּשׁ חִצִּי בְלִי-פָשַׁע.<BR>
<A NAME="7"> </A>
<B>ז</B>  מִי-גֶבֶר כְּאִיּוֹב;    יִשְׁתֶּה-לַּעַג כַּמָּיִם.<BR>
<A NAME="8"> </A>
<B>ח</B>  וְאָרַח לְחֶבְרָה, עִם-פֹּעֲלֵי אָוֶן;    וְלָלֶכֶת, עִם-אַנְשֵׁי-רֶשַׁע.<BR>
<A NAME="9"> </A>
<B>ט</B>  כִּי-אָמַר, לֹא יִסְכָּן-גָּבֶר--    בִּרְצֹתוֹ, עִם-אֱלֹהִים.<BR>
<A NAME="10"> </A>
<B>י</B>  לָכֵן, אַנְשֵׁי לֵבָב--    שִׁמְעוּ-לִי:<BR>חָלִלָה לָאֵל מֵרֶשַׁע;    וְשַׁדַּי מֵעָוֶל.<BR>
<A NAME="11"> </A>
<B>יא</B>  כִּי פֹעַל אָדָם, יְשַׁלֶּם-לוֹ;    וּכְאֹרַח אִישׁ, יַמְצִאֶנּוּ.<BR>
<A NAME="12"> </A>
<B>יב</B>  אַף-אָמְנָם, אֵל לֹא-יַרְשִׁיעַ;    וְשַׁדַּי, לֹא-יְעַוֵּת מִשְׁפָּט.<BR>
<A NAME="13"> </A>
<B>יג</B>  מִי-פָקַד עָלָיו אָרְצָה;    וּמִי שָׂם, תֵּבֵל כֻּלָּהּ.<BR>
<A NAME="14"> </A>
<B>יד</B>  אִם-יָשִׂים אֵלָיו לִבּוֹ;    רוּחוֹ וְנִשְׁמָתוֹ, אֵלָיו יֶאֱסֹף.<BR>
<A NAME="15"> </A>
<B>טו</B>  יִגְוַע כָּל-בָּשָׂר יָחַד;    וְאָדָם, עַל-עָפָר יָשׁוּב.<BR>
<A NAME="16"> </A>
<B>טז</B>  וְאִם-בִּינָה, שִׁמְעָה-זֹּאת;    הַאֲזִינָה, לְקוֹל מִלָּי.<BR>
<A NAME="17"> </A>
<B>יז</B>  הַאַף שׂוֹנֵא מִשְׁפָּט יַחֲבוֹשׁ;    וְאִם-צַדִּיק כַּבִּיר תַּרְשִׁיעַ.<BR>
<A NAME="18"> </A>
<B>יח</B>  הַאֲמֹר לְמֶלֶךְ בְּלִיָּעַל--    רָשָׁע, אֶל-נְדִיבִים.<BR>
<A NAME="19"> </A>
<B>יט</B>  אֲשֶׁר לֹא-נָשָׂא, פְּנֵי שָׂרִים,    וְלֹא נִכַּר-שׁוֹעַ, לִפְנֵי-דָל:<BR>כִּי-מַעֲשֵׂה יָדָיו    כֻּלָּם.<BR>
<A NAME="20"> </A>
<B>כ</B>  רֶגַע, יָמֻתוּ--    וַחֲצוֹת לָיְלָה:<BR>יְגֹעֲשׁוּ עָם וְיַעֲבֹרוּ;    וְיָסִירוּ אַבִּיר, לֹא בְיָד.<BR>
<A NAME="21"> </A>
<B>כא</B>  כִּי-עֵינָיו, עַל-דַּרְכֵי-אִישׁ;    וְכָל-צְעָדָיו יִרְאֶה.<BR>
<A NAME="22"> </A>
<B>כב</B>  אֵין-חֹשֶׁךְ, וְאֵין צַלְמָוֶת--    לְהִסָּתֶר שָׁם, פֹּעֲלֵי אָוֶן.<BR>
<A NAME="23"> </A>
<B>כג</B>  כִּי לֹא עַל-אִישׁ, יָשִׂים עוֹד--    לַהֲלֹךְ אֶל-אֵל, בַּמִּשְׁפָּט.<BR>
<A NAME="24"> </A>
<B>כד</B>  יָרֹעַ כַּבִּירִים לֹא-חֵקֶר;    וַיַּעֲמֵד אֲחֵרִים תַּחְתָּם.<BR>
<A NAME="25"> </A>
<B>כה</B>  לָכֵן--יַכִּיר, מַעְבָּדֵיהֶם;    וְהָפַךְ לַיְלָה, וְיִדַּכָּאוּ.<BR>
<A NAME="26"> </A>
<B>כו</B>  תַּחַת-רְשָׁעִים סְפָקָם--    בִּמְקוֹם רֹאִים.<BR>
<A NAME="27"> </A>
<B>כז</B>  אֲשֶׁר עַל-כֵּן, סָרוּ מֵאַחֲרָיו;    וְכָל-דְּרָכָיו, לֹא הִשְׂכִּילוּ.<BR>
<A NAME="28"> </A>
<B>כח</B>  לְהָבִיא עָלָיו, צַעֲקַת-דָּל;    וְצַעֲקַת עֲנִיִּים יִשְׁמָע.<BR>
<A NAME="29"> </A>
<B>כט</B>  וְהוּא יַשְׁקִט, וּמִי יַרְשִׁעַ--    וְיַסְתֵּר פָּנִים, וּמִי יְשׁוּרֶנּוּ;<BR>וְעַל-גּוֹי וְעַל-אָדָם    יָחַד.<BR>
<A NAME="30"> </A>
<B>ל</B>  מִמְּלֹךְ, אָדָם חָנֵף--    מִמֹּקְשֵׁי עָם.<BR>
<A NAME="31"> </A>
<B>לא</B>  כִּי-אֶל-אֵל, הֶאָמַר נָשָׂאתִי--    לֹא אֶחְבֹּל.<BR>
<A NAME="32"> </A>
<B>לב</B>  בִּלְעֲדֵי אֶחֱזֶה, אַתָּה הֹרֵנִי;    אִם-עָוֶל פָּעַלְתִּי, לֹא אֹסִיף.<BR>
<A NAME="33"> </A>
<B>לג</B>  הֲמֵעִמְּךָ יְשַׁלְּמֶנָּה, כִּי-מָאַסְתָּ--כִּי-אַתָּה תִבְחַר וְלֹא-אָנִי;    וּמַה-יָּדַעְתָּ דַבֵּר.<BR>
<A NAME="34"> </A>
<B>לד</B>  אַנְשֵׁי לֵבָב, יֹאמְרוּ לִי;    וְגֶבֶר חָכָם, שֹׁמֵעַ לִי.<BR>
<A NAME="35"> </A>
<B>לה</B>  אִיּוֹב, לֹא-בְדַעַת יְדַבֵּר;    וּדְבָרָיו, לֹא בְהַשְׂכֵּיל.<BR>
<A NAME="36"> </A>
<B>לו</B>  אָבִי--יִבָּחֵן אִיּוֹב עַד-נֶצַח:    עַל-תְּשֻׁבֹת, בְּאַנְשֵׁי-אָוֶן.<BR>
<A NAME="37"> </A>
<B>לז</B>  כִּי יֹסִיף עַל-חַטָּאתוֹ פֶשַׁע, בֵּינֵינוּ יִשְׂפּוֹק;    וְיֶרֶב אֲמָרָיו לָאֵל.</P>

<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
לד
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2734')</SCRIPT></P>
</BODY></HTML>
