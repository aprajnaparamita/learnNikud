<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יהושוע פרק כג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
כג
<A HREF="t0624.htm">כד</A>
<BR>
 <BR>
<A HREF="http://www.mechon-mamre.org/mp3/t0623.mp3" TARGET="_blank">האזנה לפרק זה</A>
</P>
<HR>

<H1>יהושוע פרק כג</H1>

<A NAME="1"> </A>
<P><B>א</B> וַיְהִי, מִיָּמִים רַבִּים, אַחֲרֵי אֲשֶׁר-הֵנִיחַ יְהוָה לְיִשְׂרָאֵל מִכָּל-אֹיְבֵיהֶם, מִסָּבִיב; וִיהוֹשֻׁעַ זָקֵן, בָּא בַּיָּמִים. 
<A NAME="2"> </A>
<B>ב</B> וַיִּקְרָא יְהוֹשֻׁעַ, לְכָל-יִשְׂרָאֵל--לִזְקֵנָיו וּלְרָאשָׁיו, וּלְשֹׁפְטָיו וּלְשֹׁטְרָיו; וַיֹּאמֶר אֲלֵהֶם--אֲנִי זָקַנְתִּי, בָּאתִי בַּיָּמִים. 
<A NAME="3"> </A>
<B>ג</B> וְאַתֶּם רְאִיתֶם, אֵת כָּל-אֲשֶׁר עָשָׂה יְהוָה אֱלֹהֵיכֶם לְכָל-הַגּוֹיִם הָאֵלֶּה--מִפְּנֵיכֶם:  כִּי יְהוָה אֱלֹהֵיכֶם, הוּא הַנִּלְחָם לָכֶם. 
<A NAME="4"> </A>
<B>ד</B> רְאוּ הִפַּלְתִּי לָכֶם אֶת-הַגּוֹיִם הַנִּשְׁאָרִים הָאֵלֶּה, בְּנַחֲלָה--לְשִׁבְטֵיכֶם:  מִן-הַיַּרְדֵּן, וְכָל-הַגּוֹיִם אֲשֶׁר הִכְרַתִּי, וְהַיָּם הַגָּדוֹל, מְבוֹא הַשָּׁמֶשׁ. 
<A NAME="5"> </A>
<B>ה</B> וַיהוָה אֱלֹהֵיכֶם, הוּא יֶהְדֳּפֵם מִפְּנֵיכֶם, וְהוֹרִישׁ אֹתָם, מִלִּפְנֵיכֶם; וִירִשְׁתֶּם, אֶת-אַרְצָם, כַּאֲשֶׁר דִּבֶּר יְהוָה אֱלֹהֵיכֶם, לָכֶם. 
<A NAME="6"> </A>
<B>ו</B> וַחֲזַקְתֶּם מְאֹד--לִשְׁמֹר וְלַעֲשׂוֹת, אֵת כָּל-הַכָּתוּב בְּסֵפֶר תּוֹרַת מֹשֶׁה:  לְבִלְתִּי סוּר-מִמֶּנּוּ, יָמִין וּשְׂמֹאול. 
<A NAME="7"> </A>
<B>ז</B> לְבִלְתִּי-בֹא בַּגּוֹיִם הָאֵלֶּה, הַנִּשְׁאָרִים הָאֵלֶּה אִתְּכֶם; וּבְשֵׁם אֱלֹהֵיהֶם לֹא-תַזְכִּירוּ, וְלֹא תַשְׁבִּיעוּ, וְלֹא תַעַבְדוּם, וְלֹא תִשְׁתַּחֲווּ לָהֶם. 
<A NAME="8"> </A>
<B>ח</B> כִּי אִם-בַּיהוָה אֱלֹהֵיכֶם, תִּדְבָּקוּ, כַּאֲשֶׁר עֲשִׂיתֶם, עַד הַיּוֹם הַזֶּה. 
<A NAME="9"> </A>
<B>ט</B> וַיּוֹרֶשׁ יְהוָה מִפְּנֵיכֶם, גּוֹיִם גְּדֹלִים וַעֲצוּמִים; וְאַתֶּם, לֹא-עָמַד אִישׁ בִּפְנֵיכֶם, עַד, הַיּוֹם הַזֶּה. 
<A NAME="10"> </A>
<B>י</B> אִישׁ-אֶחָד מִכֶּם, יִרְדָּף-אָלֶף:  כִּי יְהוָה אֱלֹהֵיכֶם, הוּא הַנִּלְחָם לָכֶם, כַּאֲשֶׁר, דִּבֶּר לָכֶם. 
<A NAME="11"> </A>
<B>יא</B> וְנִשְׁמַרְתֶּם מְאֹד, לְנַפְשֹׁתֵיכֶם, לְאַהֲבָה, אֶת-יְהוָה אֱלֹהֵיכֶם. 
<A NAME="12"> </A>
<B>יב</B> כִּי אִם-שׁוֹב תָּשׁוּבוּ, וּדְבַקְתֶּם בְּיֶתֶר הַגּוֹיִם הָאֵלֶּה, הַנִּשְׁאָרִים הָאֵלֶּה, אִתְּכֶם; וְהִתְחַתַּנְתֶּם בָּהֶם וּבָאתֶם בָּהֶם, וְהֵם בָּכֶם. 
<A NAME="13"> </A>
<B>יג</B> יָדוֹעַ, תֵּדְעוּ, כִּי לֹא יוֹסִיף יְהוָה אֱלֹהֵיכֶם לְהוֹרִישׁ אֶת-הַגּוֹיִם הָאֵלֶּה, מִלִּפְנֵיכֶם; וְהָיוּ לָכֶם לְפַח וּלְמוֹקֵשׁ, וּלְשֹׁטֵט בְּצִדֵּיכֶם וְלִצְנִנִים בְּעֵינֵיכֶם, עַד-אֲבָדְכֶם מֵעַל הָאֲדָמָה הַטּוֹבָה הַזֹּאת, אֲשֶׁר נָתַן לָכֶם יְהוָה אֱלֹהֵיכֶם. 
<A NAME="14"> </A>
<B>יד</B> וְהִנֵּה אָנֹכִי הוֹלֵךְ הַיּוֹם, בְּדֶרֶךְ כָּל-הָאָרֶץ; וִידַעְתֶּם בְּכָל-לְבַבְכֶם וּבְכָל-נַפְשְׁכֶם, כִּי לֹא-נָפַל דָּבָר אֶחָד מִכֹּל הַדְּבָרִים הַטּוֹבִים אֲשֶׁר דִּבֶּר יְהוָה אֱלֹהֵיכֶם עֲלֵיכֶם--הַכֹּל בָּאוּ לָכֶם, לֹא-נָפַל מִמֶּנּוּ דָּבָר אֶחָד. 
<A NAME="15"> </A>
<B>טו</B> וְהָיָה, כַּאֲשֶׁר-בָּא עֲלֵיכֶם כָּל-הַדָּבָר הַטּוֹב, אֲשֶׁר דִּבֶּר יְהוָה אֱלֹהֵיכֶם, אֲלֵיכֶם:  כֵּן יָבִיא יְהוָה עֲלֵיכֶם, אֵת כָּל-הַדָּבָר הָרָע--עַד-הַשְׁמִידוֹ אוֹתְכֶם מֵעַל הָאֲדָמָה הַטּוֹבָה הַזֹּאת, אֲשֶׁר נָתַן לָכֶם יְהוָה אֱלֹהֵיכֶם. 
<A NAME="16"> </A>
<B>טז</B> בְּעָבְרְכֶם אֶת-בְּרִית יְהוָה אֱלֹהֵיכֶם, אֲשֶׁר צִוָּה אֶתְכֶם, וַהֲלַכְתֶּם וַעֲבַדְתֶּם אֱלֹהִים אֲחֵרִים, וְהִשְׁתַּחֲוִיתֶם לָהֶם--וְחָרָה אַף-יְהוָה, בָּכֶם, וַאֲבַדְתֶּם מְהֵרָה, מֵעַל הָאָרֶץ הַטּוֹבָה אֲשֶׁר נָתַן לָכֶם.  {פ}</P>

<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
<A HREF="t0601.htm">א</A>
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
כג
<A HREF="t0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0623')</SCRIPT></P>
</BODY></HTML>
