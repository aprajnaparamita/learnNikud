<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - נחמיה פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
ז
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35b07.mp3" TARGET="_blank">האזנה לפרק זה</A>
</P>
<HR>

<H1>נחמיה פרק ז</H1>

<A NAME="1"> </A>
<P><B>א</B> וַיְהִי, כַּאֲשֶׁר נִבְנְתָה הַחוֹמָה, וָאַעֲמִיד, הַדְּלָתוֹת; וַיִּפָּקְדוּ הַשּׁוֹעֲרִים וְהַמְשֹׁרְרִים, וְהַלְוִיִּם. 
<A NAME="2"> </A>
<B>ב</B> וָאֲצַוֶּה אֶת-חֲנָנִי אָחִי, וְאֶת-חֲנַנְיָה שַׂר הַבִּירָה--עַל-יְרוּשָׁלִָם:  כִּי-הוּא כְּאִישׁ אֱמֶת, וְיָרֵא אֶת-הָאֱלֹהִים מֵרַבִּים. 
<A NAME="3"> </A>
<B>ג</B> ויאמר (וָאֹמַר) לָהֶם, לֹא יִפָּתְחוּ שַׁעֲרֵי יְרוּשָׁלִַם עַד-חֹם הַשֶּׁמֶשׁ, וְעַד הֵם עֹמְדִים יָגִיפוּ הַדְּלָתוֹת, וֶאֱחֹזוּ; וְהַעֲמֵיד, מִשְׁמְרוֹת יֹשְׁבֵי יְרוּשָׁלִַם--אִישׁ בְּמִשְׁמָרוֹ, וְאִישׁ נֶגֶד בֵּיתוֹ. 
<A NAME="4"> </A>
<B>ד</B> וְהָעִיר רַחֲבַת יָדַיִם, וּגְדֹלָה, וְהָעָם מְעַט, בְּתוֹכָהּ; וְאֵין בָּתִּים, בְּנוּיִם. 
<A NAME="5"> </A>
<B>ה</B> וַיִּתֵּן אֱלֹהַי אֶל-לִבִּי, וָאֶקְבְּצָה אֶת-הַחֹרִים וְאֶת-הַסְּגָנִים וְאֶת-הָעָם לְהִתְיַחֵשׂ; וָאֶמְצָא, סֵפֶר הַיַּחַשׂ הָעוֹלִים בָּרִאשׁוֹנָה, וָאֶמְצָא, כָּתוּב בּוֹ.  {פ}<BR>
<A NAME="6"> </A>
<B>ו</B> אֵלֶּה בְּנֵי הַמְּדִינָה, הָעֹלִים מִשְּׁבִי הַגּוֹלָה, אֲשֶׁר הֶגְלָה, נְבוּכַדְנֶצַּר מֶלֶךְ בָּבֶל; וַיָּשׁוּבוּ לִירוּשָׁלִַם וְלִיהוּדָה, אִישׁ לְעִירוֹ. 
<A NAME="7"> </A>
<B>ז</B> הַבָּאִים עִם-זְרֻבָּבֶל, יֵשׁוּעַ נְחֶמְיָה עֲזַרְיָה רַעַמְיָה נַחֲמָנִי מָרְדֳּכַי בִּלְשָׁן מִסְפֶּרֶת בִּגְוַי--נְחוּם בַּעֲנָה:  מִסְפַּר, אַנְשֵׁי עַם יִשְׂרָאֵל.  {ס} 
<A NAME="8"> </A>
<B>ח</B> בְּנֵי פַרְעֹשׁ--אַלְפַּיִם, מֵאָה וְשִׁבְעִים וּשְׁנָיִם.  {ס} 
<A NAME="9"> </A>
<B>ט</B> בְּנֵי שְׁפַטְיָה, שְׁלֹשׁ מֵאוֹת שִׁבְעִים וּשְׁנָיִם.  {ס} 
<A NAME="10"> </A>
<B>י</B> בְּנֵי אָרַח, שֵׁשׁ מֵאוֹת חֲמִשִּׁים וּשְׁנָיִם.  {ס} 
<A NAME="11"> </A>
<B>יא</B> בְּנֵי-פַחַת מוֹאָב לִבְנֵי יֵשׁוּעַ, וְיוֹאָב--אַלְפַּיִם, וּשְׁמֹנֶה מֵאוֹת שְׁמֹנָה עָשָׂר.  {ס} 
<A NAME="12"> </A>
<B>יב</B> בְּנֵי עֵילָם--אֶלֶף, מָאתַיִם חֲמִשִּׁים וְאַרְבָּעָה.  {ס} 
<A NAME="13"> </A>
<B>יג</B> בְּנֵי זַתּוּא, שְׁמֹנֶה מֵאוֹת אַרְבָּעִים וַחֲמִשָּׁה.  {ס} 
<A NAME="14"> </A>
<B>יד</B> בְּנֵי זַכָּי, שְׁבַע מֵאוֹת וְשִׁשִּׁים.  {ס} 
<A NAME="15"> </A>
<B>טו</B> בְּנֵי בִנּוּי, שֵׁשׁ מֵאוֹת אַרְבָּעִים וּשְׁמֹנָה.  {ס} 
<A NAME="16"> </A>
<B>טז</B> בְּנֵי בֵבָי, שֵׁשׁ מֵאוֹת עֶשְׂרִים וּשְׁמֹנָה.  {ס} 
<A NAME="17"> </A>
<B>יז</B> בְּנֵי עַזְגָּד--אַלְפַּיִם, שְׁלֹשׁ מֵאוֹת עֶשְׂרִים וּשְׁנָיִם.  {ס} 
<A NAME="18"> </A>
<B>יח</B> בְּנֵי, אֲדֹנִיקָם--שֵׁשׁ מֵאוֹת, שִׁשִּׁים וְשִׁבְעָה.  {ס} 
<A NAME="19"> </A>
<B>יט</B> בְּנֵי בִגְוָי, אַלְפַּיִם שִׁשִּׁים וְשִׁבְעָה.  {ס} 
<A NAME="20"> </A>
<B>כ</B> בְּנֵי עָדִין, שֵׁשׁ מֵאוֹת חֲמִשִּׁים וַחֲמִשָּׁה.  {ס} 
<A NAME="21"> </A>
<B>כא</B> בְּנֵי-אָטֵר לְחִזְקִיָּה, תִּשְׁעִים וּשְׁמֹנָה.  {ס} 
<A NAME="22"> </A>
<B>כב</B> בְּנֵי חָשֻׁם, שְׁלֹשׁ מֵאוֹת עֶשְׂרִים וּשְׁמֹנָה.  {ס} 
<A NAME="23"> </A>
<B>כג</B> בְּנֵי בֵצָי, שְׁלֹשׁ מֵאוֹת עֶשְׂרִים וְאַרְבָּעָה.  {ס} 
<A NAME="24"> </A>
<B>כד</B> בְּנֵי חָרִיף, מֵאָה שְׁנֵים עָשָׂר.  {ס} 
<A NAME="25"> </A>
<B>כה</B> בְּנֵי גִבְעוֹן, תִּשְׁעִים וַחֲמִשָּׁה.  {ס} 
<A NAME="26"> </A>
<B>כו</B> אַנְשֵׁי בֵית-לֶחֶם וּנְטֹפָה, מֵאָה שְׁמֹנִים וּשְׁמֹנָה.  {ס} 
<A NAME="27"> </A>
<B>כז</B> אַנְשֵׁי עֲנָתוֹת, מֵאָה עֶשְׂרִים וּשְׁמֹנָה.  {ס} 
<A NAME="28"> </A>
<B>כח</B> אַנְשֵׁי בֵית-עַזְמָוֶת, אַרְבָּעִים וּשְׁנָיִם.  {ס} 
<A NAME="29"> </A>
<B>כט</B> אַנְשֵׁי קִרְיַת יְעָרִים כְּפִירָה וּבְאֵרוֹת, שְׁבַע מֵאוֹת אַרְבָּעִים וּשְׁלֹשָׁה.  {ס} 
<A NAME="30"> </A>
<B>ל</B> אַנְשֵׁי הָרָמָה וָגָבַע, שֵׁשׁ מֵאוֹת עֶשְׂרִים וְאֶחָד.  {ס} 
<A NAME="31"> </A>
<B>לא</B> אַנְשֵׁי מִכְמָס, מֵאָה וְעֶשְׂרִים וּשְׁנָיִם.  {ס} 
<A NAME="32"> </A>
<B>לב</B> אַנְשֵׁי בֵית-אֵל וְהָעָי, מֵאָה עֶשְׂרִים וּשְׁלֹשָׁה.  {ס} 
<A NAME="33"> </A>
<B>לג</B> אַנְשֵׁי נְבוֹ אַחֵר, חֲמִשִּׁים וּשְׁנָיִם.  {ס} 
<A NAME="34"> </A>
<B>לד</B> בְּנֵי, עֵילָם אַחֵר--אֶלֶף, מָאתַיִם חֲמִשִּׁים וְאַרְבָּעָה.  {ס} 
<A NAME="35"> </A>
<B>לה</B> בְּנֵי חָרִם, שְׁלֹשׁ מֵאוֹת וְעֶשְׂרִים.  {ס} 
<A NAME="36"> </A>
<B>לו</B> בְּנֵי יְרֵחוֹ, שְׁלֹשׁ מֵאוֹת אַרְבָּעִים וַחֲמִשָּׁה.  {ס} 
<A NAME="37"> </A>
<B>לז</B> בְּנֵי-לֹד חָדִיד וְאֹנוֹ, שְׁבַע מֵאוֹת וְעֶשְׂרִים וְאֶחָד.  {ס} 
<A NAME="38"> </A>
<B>לח</B> בְּנֵי סְנָאָה--שְׁלֹשֶׁת אֲלָפִים, תְּשַׁע מֵאוֹת וּשְׁלֹשִׁים.  {פ}<BR>
<A NAME="39"> </A>
<B>לט</B> הַכֹּהֲנִים:  בְּנֵי יְדַעְיָה לְבֵית יֵשׁוּעַ, תְּשַׁע מֵאוֹת שִׁבְעִים וּשְׁלֹשָׁה.  {ס} 
<A NAME="40"> </A>
<B>מ</B> בְּנֵי אִמֵּר, אֶלֶף חֲמִשִּׁים וּשְׁנָיִם.  {ס} 
<A NAME="41"> </A>
<B>מא</B> בְּנֵי פַשְׁחוּר--אֶלֶף, מָאתַיִם אַרְבָּעִים וְשִׁבְעָה.  {ס} 
<A NAME="42"> </A>
<B>מב</B> בְּנֵי חָרִם, אֶלֶף שִׁבְעָה עָשָׂר.  {פ}<BR>
<A NAME="43"> </A>
<B>מג</B> הַלְוִיִּם:  בְּנֵי-יֵשׁוּעַ לְקַדְמִיאֵל לִבְנֵי לְהוֹדְוָה, שִׁבְעִים וְאַרְבָּעָה.  {ס} 
<A NAME="44"> </A>
<B>מד</B> הַמְשֹׁרְרִים--בְּנֵי אָסָף, מֵאָה אַרְבָּעִים וּשְׁמֹנָה.  {ס} 
<A NAME="45"> </A>
<B>מה</B> הַשֹּׁעֲרִים, בְּנֵי-שַׁלֻּם בְּנֵי-אָטֵר בְּנֵי-טַלְמֹן בְּנֵי-עַקּוּב, בְּנֵי חֲטִיטָא, בְּנֵי שֹׁבָי--מֵאָה, שְׁלֹשִׁים וּשְׁמֹנָה.  {ס} 
<A NAME="46"> </A>
<B>מו</B> הַנְּתִינִים:  בְּנֵי-צִחָא בְנֵי-חֲשֻׂפָא, בְּנֵי טַבָּעוֹת. 
<A NAME="47"> </A>
<B>מז</B> בְּנֵי-קֵירֹס בְּנֵי-סִיעָא, בְּנֵי פָדוֹן. 
<A NAME="48"> </A>
<B>מח</B> בְּנֵי-לְבָנָה בְנֵי-חֲגָבָא, בְּנֵי שַׁלְמָי. 
<A NAME="49"> </A>
<B>מט</B> בְּנֵי-חָנָן בְּנֵי-גִדֵּל, בְּנֵי-גָחַר. 
<A NAME="50"> </A>
<B>נ</B> בְּנֵי-רְאָיָה בְנֵי-רְצִין, בְּנֵי נְקוֹדָא. 
<A NAME="51"> </A>
<B>נא</B> בְּנֵי-גַזָּם בְּנֵי-עֻזָּא, בְּנֵי פָסֵחַ. 
<A NAME="52"> </A>
<B>נב</B> בְּנֵי-בֵסַי בְּנֵי-מְעוּנִים, בְּנֵי נפושסים (נְפִישְׁסִים). 
<A NAME="53"> </A>
<B>נג</B> בְּנֵי-בַקְבּוּק בְּנֵי-חֲקוּפָא, בְּנֵי חַרְחוּר.  {ס} 
<A NAME="54"> </A>
<B>נד</B> בְּנֵי-בַצְלִית בְּנֵי-מְחִידָא, בְּנֵי חַרְשָׁא. 
<A NAME="55"> </A>
<B>נה</B> בְּנֵי-  {ר}<BR> בַרְקוֹס  {ס}  בְּנֵי-סִיסְרָא,  {ס}  בְּנֵי-תָמַח.  {ס} 
<A NAME="56"> </A>
<B>נו</B> בְּנֵי  {ר}<BR> נְצִיחַ,  {ס}  בְּנֵי חֲטִיפָא.  {ס} 
<A NAME="57"> </A>
<B>נז</B> בְּנֵי, עַבְדֵי שְׁלֹמֹה:  {ס}  בְּנֵי-  {ר}<BR> סוֹטַי  {ס}  בְּנֵי-סֹפֶרֶת,  {ס}  בְּנֵי פְרִידָא.  {ס} 
<A NAME="58"> </A>
<B>נח</B> בְּנֵי-  {ר}<BR> יַעְלָא  {ס}  בְנֵי-דַרְקוֹן,  {ס}  בְּנֵי גִדֵּל.  {ס} 
<A NAME="59"> </A>
<B>נט</B> בְּנֵי  {ר}<BR> שְׁפַטְיָה  {ס}  בְנֵי-חַטִּיל,  {ס}  בְּנֵי פֹּכֶרֶת הַצְּבָיִים--  {ס}  בְּנֵי  {ר}<BR> אָמוֹן. 
<A NAME="60"> </A>
<B>ס</B> כָּל-הַנְּתִינִים--וּבְנֵי, עַבְדֵי שְׁלֹמֹה:  שְׁלֹשׁ מֵאוֹת, תִּשְׁעִים וּשְׁנָיִם.  {פ}<BR>
<A NAME="61"> </A>
<B>סא</B> וְאֵלֶּה, הָעוֹלִים מִתֵּל מֶלַח תֵּל חַרְשָׁא, כְּרוּב אַדּוֹן, וְאִמֵּר; וְלֹא יָכְלוּ, לְהַגִּיד בֵּית-אֲבֹתָם וְזַרְעָם--אִם מִיִּשְׂרָאֵל, הֵם. 
<A NAME="62"> </A>
<B>סב</B> בְּנֵי-דְלָיָה בְנֵי-טוֹבִיָּה, בְּנֵי נְקוֹדָא--שֵׁשׁ מֵאוֹת, וְאַרְבָּעִים וּשְׁנָיִם.  {ס} 
<A NAME="63"> </A>
<B>סג</B> וּמִן-הַכֹּהֲנִים, בְּנֵי חֳבַיָּה בְּנֵי הַקּוֹץ:  בְּנֵי בַרְזִלַּי, אֲשֶׁר לָקַח מִבְּנוֹת בַּרְזִלַּי הַגִּלְעָדִי אִשָּׁה, וַיִּקָּרֵא, עַל-שְׁמָם. 
<A NAME="64"> </A>
<B>סד</B> אֵלֶּה, בִּקְשׁוּ כְתָבָם הַמִּתְיַחְשִׂים--וְלֹא נִמְצָא; וַיְגֹאֲלוּ, מִן-הַכְּהֻנָּה. 
<A NAME="65"> </A>
<B>סה</B> וַיֹּאמֶר הַתִּרְשָׁתָא לָהֶם, אֲשֶׁר לֹא-יֹאכְלוּ מִקֹּדֶשׁ הַקֳּדָשִׁים--עַד עֲמֹד הַכֹּהֵן, לְאוּרִים וְתֻמִּים. 
<A NAME="66"> </A>
<B>סו</B> כָּל-הַקָּהָל, כְּאֶחָד--אַרְבַּע רִבּוֹא, אַלְפַּיִם שְׁלֹשׁ-מֵאוֹת וְשִׁשִּׁים. 
<A NAME="67"> </A>
<B>סז</B> מִלְּבַד עַבְדֵיהֶם וְאַמְהֹתֵיהֶם, אֵלֶּה--שִׁבְעַת אֲלָפִים, שְׁלֹשׁ מֵאוֹת שְׁלֹשִׁים וְשִׁבְעָה; וְלָהֶם, מְשֹׁרְרִים וּמְשֹׁרְרוֹת--מָאתַיִם, וְאַרְבָּעִים וַחֲמִשָּׁה.  {ס} 
<A NAME="68"> </A>
<B>סח</B> גְּמַלִּים, אַרְבַּע מֵאוֹת שְׁלֹשִׁים וַחֲמִשָּׁה;  {ס}  חֲמֹרִים--שֵׁשֶׁת אֲלָפִים, שְׁבַע מֵאוֹת וְעֶשְׂרִים. 
<A NAME="69"> </A>
<B>סט</B> וּמִקְצָת רָאשֵׁי הָאָבוֹת, נָתְנוּ לַמְּלָאכָה--הַתִּרְשָׁתָא נָתַן לָאוֹצָר, זָהָב דַּרְכְּמֹנִים אֶלֶף מִזְרָקוֹת חֲמִשִּׁים, כָּתְנוֹת כֹּהֲנִים, שְׁלֹשִׁים וַחֲמֵשׁ מֵאוֹת. 
<A NAME="70"> </A>
<B>ע</B> וּמֵרָאשֵׁי הָאָבוֹת, נָתְנוּ לְאוֹצַר הַמְּלָאכָה--זָהָב, דַּרְכְּמוֹנִים שְׁתֵּי רִבּוֹת; וְכֶסֶף, מָנִים אַלְפַּיִם וּמָאתָיִם. 
<A NAME="71"> </A>
<B>עא</B> וַאֲשֶׁר נָתְנוּ, שְׁאֵרִית הָעָם--זָהָב דַּרְכְּמֹנִים שְׁתֵּי רִבּוֹא, וְכֶסֶף מָנִים אַלְפָּיִם; וְכָתְנֹת כֹּהֲנִים, שִׁשִּׁים וְשִׁבְעָה.  {פ}<BR>
<A NAME="72"> </A>
<B>עב</B> וַיֵּשְׁבוּ הַכֹּהֲנִים וְהַלְוִיִּם וְהַשּׁוֹעֲרִים וְהַמְשֹׁרְרִים וּמִן-הָעָם וְהַנְּתִינִים, וְכָל-יִשְׂרָאֵל--בְּעָרֵיהֶם; וַיִּגַּע הַחֹדֶשׁ הַשְּׁבִיעִי, וּבְנֵי יִשְׂרָאֵל בְּעָרֵיהֶם.</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
ז
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35b07')</SCRIPT></P>
</BODY></HTML>
