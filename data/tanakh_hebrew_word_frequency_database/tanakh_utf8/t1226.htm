<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק כו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
כו
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1226.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק כו</H1>

<A NAME="1"> </A>
<P><B>א</B> וַיְהִי בְּעַשְׁתֵּי-עֶשְׂרֵה שָׁנָה, בְּאֶחָד לַחֹדֶשׁ, הָיָה דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם, יַעַן אֲשֶׁר-אָמְרָה צֹּר עַל-יְרוּשָׁלִַם הֶאָח--נִשְׁבְּרָה דַּלְתוֹת הָעַמִּים, נָסֵבָּה אֵלָי:  אִמָּלְאָה, הָחֳרָבָה. 
<A NAME="3"> </A>
<B>ג</B> לָכֵן, כֹּה אָמַר אֲדֹנָי יְהוִה, הִנְנִי עָלַיִךְ, צֹר; וְהַעֲלֵיתִי עָלַיִךְ גּוֹיִם רַבִּים, כְּהַעֲלוֹת הַיָּם לְגַלָּיו. 
<A NAME="4"> </A>
<B>ד</B> וְשִׁחֲתוּ חֹמוֹת צֹר, וְהָרְסוּ מִגְדָּלֶיהָ, וְסִחֵיתִי עֲפָרָהּ, מִמֶּנָּה; וְנָתַתִּי אוֹתָהּ, לִצְחִיחַ סָלַע. 
<A NAME="5"> </A>
<B>ה</B> מִשְׁטַח חֲרָמִים תִּהְיֶה, בְּתוֹךְ הַיָּם--כִּי אֲנִי דִבַּרְתִּי, נְאֻם אֲדֹנָי יְהוִה; וְהָיְתָה לְבַז, לַגּוֹיִם. 
<A NAME="6"> </A>
<B>ו</B> וּבְנוֹתֶיהָ אֲשֶׁר בַּשָּׂדֶה, בַּחֶרֶב תֵּהָרַגְנָה; וְיָדְעוּ, כִּי-אֲנִי יְהוָה.  {פ}<BR>
<A NAME="7"> </A>
<B>ז</B> כִּי כֹה אָמַר, אֲדֹנָי יְהוִה, הִנְנִי מֵבִיא אֶל-צֹר נְבוּכַדְרֶאצַּר מֶלֶךְ-בָּבֶל מִצָּפוֹן, מֶלֶךְ מְלָכִים--בְּסוּס וּבְרֶכֶב וּבְפָרָשִׁים, וְקָהָל וְעַם-רָב. 
<A NAME="8"> </A>
<B>ח</B> בְּנוֹתַיִךְ בַּשָּׂדֶה, בַּחֶרֶב יַהֲרֹג; וְנָתַן עָלַיִךְ דָּיֵק, וְשָׁפַךְ עָלַיִךְ סֹלְלָה, וְהֵקִים עָלַיִךְ, צִנָּה. 
<A NAME="9"> </A>
<B>ט</B> וּמְחִי קָבָלּוֹ, יִתֵּן בְּחֹמוֹתָיִךְ; וּמִגְדְּלֹתַיִךְ--יִתֹּץ, בְּחַרְבוֹתָיו. 
<A NAME="10"> </A>
<B>י</B> מִשִּׁפְעַת סוּסָיו, יְכַסֵּךְ אֲבָקָם; מִקּוֹל פָּרַשׁ וְגַלְגַּל וָרֶכֶב, תִּרְעַשְׁנָה חוֹמוֹתַיִךְ, בְּבֹאוֹ בִּשְׁעָרַיִךְ, כִּמְבוֹאֵי עִיר מְבֻקָּעָה. 
<A NAME="11"> </A>
<B>יא</B> בְּפַרְסוֹת סוּסָיו, יִרְמֹס אֶת-כָּל-חוּצוֹתָיִךְ; עַמֵּךְ בַּחֶרֶב יַהֲרֹג, וּמַצְּבוֹת עֻזֵּךְ לָאָרֶץ תֵּרֵד. 
<A NAME="12"> </A>
<B>יב</B> וְשָׁלְלוּ חֵילֵךְ, וּבָזְזוּ רְכֻלָּתֵךְ, וְהָרְסוּ חוֹמוֹתַיִךְ, וּבָתֵּי חֶמְדָּתֵךְ יִתֹּצוּ; וַאֲבָנַיִךְ וְעֵצַיִךְ וַעֲפָרֵךְ, בְּתוֹךְ מַיִם יָשִׂימוּ. 
<A NAME="13"> </A>
<B>יג</B> וְהִשְׁבַּתִּי, הֲמוֹן שִׁירָיִךְ; וְקוֹל כִּנּוֹרַיִךְ, לֹא יִשָּׁמַע עוֹד. 
<A NAME="14"> </A>
<B>יד</B> וּנְתַתִּיךְ לִצְחִיחַ סֶלַע, מִשְׁטַח חֲרָמִים תִּהְיֶה--לֹא תִבָּנֶה, עוֹד:  כִּי אֲנִי יְהוָה דִּבַּרְתִּי, נְאֻם אֲדֹנָי יְהוִה.  {ס} 
<A NAME="15"> </A>
<B>טו</B> כֹּה אָמַר אֲדֹנָי יְהוִה, לְצוֹר:  הֲלֹא מִקּוֹל מַפַּלְתֵּךְ, בֶּאֱנֹק חָלָל בֵּהָרֵג הֶרֶג בְּתוֹכֵךְ, יִרְעֲשׁוּ, הָאִיִּים. 
<A NAME="16"> </A>
<B>טז</B> וְיָרְדוּ מֵעַל כִּסְאוֹתָם, כֹּל נְשִׂיאֵי הַיָּם, וְהֵסִירוּ אֶת-מְעִילֵיהֶם, וְאֶת-בִּגְדֵי רִקְמָתָם יִפְשֹׁטוּ; חֲרָדוֹת יִלְבָּשׁוּ, עַל-הָאָרֶץ יֵשֵׁבוּ, וְחָרְדוּ לִרְגָעִים, וְשָׁמְמוּ עָלָיִךְ. 
<A NAME="17"> </A>
<B>יז</B> וְנָשְׂאוּ עָלַיִךְ קִינָה, וְאָמְרוּ לָךְ, אֵיךְ אָבַדְתְּ, נוֹשֶׁבֶת מִיַּמִּים:  הָעִיר הַהֻלָּלָה, אֲשֶׁר הָיְתָה חֲזָקָה בַיָּם הִיא וְיֹשְׁבֶיהָ, אֲשֶׁר-נָתְנוּ חִתִּיתָם, לְכָל-יוֹשְׁבֶיהָ. 
<A NAME="18"> </A>
<B>יח</B> עַתָּה יֶחְרְדוּ הָאִיִּן, יוֹם מַפַּלְתֵּךְ; וְנִבְהֲלוּ הָאִיִּים אֲשֶׁר-בַּיָּם, מִצֵּאתֵךְ.  {ס} 
<A NAME="19"> </A>
<B>יט</B> כִּי כֹה אָמַר, אֲדֹנָי יְהוִה, בְּתִתִּי אֹתָךְ עִיר נֶחֱרֶבֶת, כֶּעָרִים אֲשֶׁר לֹא-נוֹשָׁבוּ; בְּהַעֲלוֹת עָלַיִךְ אֶת-תְּהוֹם, וְכִסּוּךְ הַמַּיִם הָרַבִּים. 
<A NAME="20"> </A>
<B>כ</B> וְהוֹרַדְתִּיךְ אֶת-יוֹרְדֵי בוֹר אֶל-עַם עוֹלָם, וְהוֹשַׁבְתִּיךְ בְּאֶרֶץ תַּחְתִּיּוֹת כָּחֳרָבוֹת מֵעוֹלָם אֶת-יוֹרְדֵי בוֹר--לְמַעַן, לֹא תֵשֵׁבִי; וְנָתַתִּי צְבִי, בְּאֶרֶץ חַיִּים. 
<A NAME="21"> </A>
<B>כא</B> בַּלָּהוֹת אֶתְּנֵךְ, וְאֵינֵךְ; וּתְבֻקְשִׁי, וְלֹא-תִמָּצְאִי עוֹד לְעוֹלָם--נְאֻם, אֲדֹנָי יְהוִה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
כו
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1226')</SCRIPT></P>
</BODY></HTML>
