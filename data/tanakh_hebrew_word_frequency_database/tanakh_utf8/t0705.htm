<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שופטים פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שופטים - <A HREF="t07.htm">הכול</A><BR>פרק
<A HREF="t0701.htm">א</A>
<A HREF="t0702.htm">ב</A>
<A HREF="t0703.htm">ג</A>
<A HREF="t0704.htm">ד</A>
ה
<A HREF="t0706.htm">ו</A>
<A HREF="t0707.htm">ז</A>
<A HREF="t0708.htm">ח</A>
<A HREF="t0709.htm">ט</A>
<A HREF="t0710.htm">י</A>
<A HREF="t0711.htm">יא</A>
<A HREF="t0712.htm">יב</A>
<A HREF="t0713.htm">יג</A>
<A HREF="t0714.htm">יד</A>
<A HREF="t0715.htm">טו</A>
<A HREF="t0716.htm">טז</A>
<A HREF="t0717.htm">יז</A>
<A HREF="t0718.htm">יח</A>
<A HREF="t0719.htm">יט</A>
<A HREF="t0720.htm">כ</A>
<A HREF="t0721.htm">כא</A>
<BR>
 <BR>
<A HREF="http://www.mechon-mamre.org/mp3/t0705.mp3" TARGET="_blank">האזנה לפרק זה</A>
</P>
<HR>

<H1>שופטים פרק ה</H1>

<A NAME="1"> </A>
<P><B>א</B> וַתָּשַׁר דְּבוֹרָה, וּבָרָק בֶּן-אֲבִינֹעַם,  {ס}  בַּיּוֹם הַהוּא,  {ר}<BR> לֵאמֹר.  {ס} 
<A NAME="2"> </A>
<B>ב</B> בִּפְרֹעַ פְּרָעוֹת בְּיִשְׂרָאֵל,  {ס}  בְּהִתְנַדֵּב  {ר}<BR> עָם, בָּרְכוּ, יְהוָה.  {ס} 
<A NAME="3"> </A>
<B>ג</B> שִׁמְעוּ מְלָכִים, הַאֲזִינוּ  {ר}<BR> רֹזְנִים:  {ס}  אָנֹכִי, לַיהוָה אָנֹכִי אָשִׁירָה,  {ס}  אֲזַמֵּר,  {ר}<BR> לַיהוָה אֱלֹהֵי יִשְׂרָאֵל.  {ס} 
<A NAME="4"> </A>
<B>ד</B> יְהוָה, בְּצֵאתְךָ  {ר}<BR> מִשֵּׂעִיר  {ס}  בְּצַעְדְּךָ מִשְּׂדֵה אֱדוֹם,  {ס}  אֶרֶץ  {ר}<BR> רָעָשָׁה, גַּם-שָׁמַיִם נָטָפוּ;  {ס}  גַּם-עָבִים, נָטְפוּ  {ר}<BR> מָיִם.  {ס} 
<A NAME="5"> </A>
<B>ה</B> הָרִים נָזְלוּ, מִפְּנֵי יְהוָה:  {ס}  זֶה  {ר}<BR> סִינַי--מִפְּנֵי, יְהוָה אֱלֹהֵי יִשְׂרָאֵל.  {ס} 
<A NAME="6"> </A>
<B>ו</B> בִּימֵי שַׁמְגַּר בֶּן-  {ר}<BR> עֲנָת,  {ס}  בִּימֵי יָעֵל, חָדְלוּ, אֳרָחוֹת;  {ס}  וְהֹלְכֵי  {ר}<BR> נְתִיבוֹת--יֵלְכוּ, אֳרָחוֹת עֲקַלְקַלּוֹת.  {ס} 
<A NAME="7"> </A>
<B>ז</B> חָדְלוּ פְרָזוֹן בְּיִשְׂרָאֵל,  {ר}<BR> חָדֵלּוּ--  {ס}  עַד שַׁקַּמְתִּי דְּבוֹרָה, שַׁקַּמְתִּי אֵם בְּיִשְׂרָאֵל.  {ס} 
<A NAME="8"> </A>
<B>ח</B> יִבְחַר  {ר}<BR> אֱלֹהִים חֲדָשִׁים, אָז לָחֶם שְׁעָרִים;  {ס}  מָגֵן אִם-יֵרָאֶה  {ר}<BR> וָרֹמַח,  {ס}  בְּאַרְבָּעִים אֶלֶף בְּיִשְׂרָאֵל.  {ס} 
<A NAME="9"> </A>
<B>ט</B> לִבִּי  {ר}<BR> לְחוֹקְקֵי יִשְׂרָאֵל,  {ס}  הַמִּתְנַדְּבִים בָּעָם; בָּרְכוּ,  {ר}<BR> יְהוָה.  {ס} 
<A NAME="10"> </A>
<B>י</B> רֹכְבֵי אֲתֹנוֹת צְחֹרוֹת  {ס}  יֹשְׁבֵי  {ר}<BR> עַל-מִדִּין, וְהֹלְכֵי עַל-דֶּרֶךְ--שִׂיחוּ.  {ס} 
<A NAME="11"> </A>
<B>יא</B> מִקּוֹל מְחַצְצִים, בֵּין  {ר}<BR> מַשְׁאַבִּים,  {ס}  שָׁם יְתַנּוּ צִדְקוֹת יְהוָה,  {ס}  צִדְקֹת  {ר}<BR> פִּרְזוֹנוֹ בְּיִשְׂרָאֵל;  {ס}  אָז יָרְדוּ לַשְּׁעָרִים, עַם-  {ר}<BR> יְהוָה.  {ס} 
<A NAME="12"> </A>
<B>יב</B> עוּרִי עוּרִי דְּבוֹרָה,  {ס}  עוּרִי  {ר}<BR> עוּרִי דַּבְּרִי-שִׁיר;  {ס}  קוּם בָּרָק וּשְׁבֵה שֶׁבְיְךָ, בֶּן-  {ר}<BR> אֲבִינֹעַם.  {ס} 
<A NAME="13"> </A>
<B>יג</B> אָז יְרַד שָׂרִיד, לְאַדִּירִים עָם;  {ס}  יְהוָה,  {ר}<BR> יְרַד-לִי בַּגִּבּוֹרִים.  {ס} 
<A NAME="14"> </A>
<B>יד</B> מִנִּי אֶפְרַיִם, שָׁרְשָׁם  {ר}<BR> בַּעֲמָלֵק,  {ס}  אַחֲרֶיךָ בִנְיָמִין, בַּעֲמָמֶיךָ;  {ס}  מִנִּי  {ר}<BR> מָכִיר, יָרְדוּ מְחֹקְקִים,  {ס}  וּמִזְּבוּלֻן, מֹשְׁכִים בְּשֵׁבֶט  {ר}<BR> סֹפֵר.  {ס} 
<A NAME="15"> </A>
<B>טו</B> וְשָׂרַי בְּיִשָּׂשכָר, עִם-דְּבֹרָה,  {ס}  וְיִשָּׂשכָר  {ר}<BR> כֵּן בָּרָק, בָּעֵמֶק שֻׁלַּח בְּרַגְלָיו;  {ס}  בִּפְלַגּוֹת רְאוּבֵן, גְּדֹלִים חִקְקֵי-  {ר}<BR> לֵב.  {ס} 
<A NAME="16"> </A>
<B>טז</B> לָמָּה יָשַׁבְתָּ, בֵּין הַמִּשְׁפְּתַיִם,  {ס}  לִשְׁמֹעַ,  {ר}<BR> שְׁרִקוֹת עֲדָרִים;  {ס}  לִפְלַגּוֹת רְאוּבֵן, גְּדוֹלִים חִקְרֵי-  {ר}<BR> לֵב.  {ס} 
<A NAME="17"> </A>
<B>יז</B> גִּלְעָד, בְּעֵבֶר הַיַּרְדֵּן שָׁכֵן,  {ס}  וְדָן,  {ר}<BR> לָמָּה יָגוּר אֳנִיּוֹת;  {ס}  אָשֵׁר, יָשַׁב לְחוֹף  {ר}<BR> יַמִּים,  {ס}  וְעַל מִפְרָצָיו, יִשְׁכּוֹן.  {ס} 
<A NAME="18"> </A>
<B>יח</B> זְבֻלוּן,  {ר}<BR> עַם חֵרֵף נַפְשׁוֹ לָמוּת--  {ס}  וְנַפְתָּלִי:  עַל, מְרוֹמֵי  {ר}<BR> שָׂדֶה.  {ס} 
<A NAME="19"> </A>
<B>יט</B> בָּאוּ מְלָכִים, נִלְחָמוּ,  {ס}  אָז  {ר}<BR> נִלְחֲמוּ מַלְכֵי כְנַעַן,  {ס}  בְּתַעְנַךְ עַל-מֵי  {ר}<BR> מְגִדּוֹ;  {ס}  בֶּצַע כֶּסֶף, לֹא לָקָחוּ.  {ס} 
<A NAME="20"> </A>
<B>כ</B> מִן-  {ר}<BR> שָׁמַיִם, נִלְחָמוּ;  {ס}  הַכּוֹכָבִים, מִמְּסִלּוֹתָם, נִלְחֲמוּ, עִם-  {ר}<BR> סִיסְרָא.  {ס} 
<A NAME="21"> </A>
<B>כא</B> נַחַל קִישׁוֹן גְּרָפָם,  {ס}  נַחַל  {ר}<BR> קְדוּמִים נַחַל קִישׁוֹן;  {ס}  תִּדְרְכִי נַפְשִׁי,  {ר}<BR> עֹז.  {ס} 
<A NAME="22"> </A>
<B>כב</B> אָז הָלְמוּ, עִקְּבֵי-סוּס,  {ס}  מִדַּהֲרוֹת,  {ר}<BR> דַּהֲרוֹת אַבִּירָיו.  {ס} 
<A NAME="23"> </A>
<B>כג</B> אוֹרוּ מֵרוֹז, אָמַר מַלְאַךְ יְהוָה--אֹרוּ אָרוֹר,  {ר}<BR> יֹשְׁבֶיהָ:  {ס}  כִּי לֹא-בָאוּ לְעֶזְרַת יְהוָה,  {ס}  לְעֶזְרַת  {ר}<BR> יְהוָה בַּגִּבּוֹרִים.  {ס} 
<A NAME="24"> </A>
<B>כד</B> תְּבֹרַךְ, מִנָּשִׁים--יָעֵל, אֵשֶׁת חֶבֶר  {ר}<BR> הַקֵּינִי:  {ס}  מִנָּשִׁים בָּאֹהֶל, תְּבֹרָךְ.  {ס} 
<A NAME="25"> </A>
<B>כה</B> מַיִם  {ר}<BR> שָׁאַל, חָלָב נָתָנָה;  {ס}  בְּסֵפֶל אַדִּירִים, הִקְרִיבָה  {ר}<BR> חֶמְאָה.  {ס} 
<A NAME="26"> </A>
<B>כו</B> יָדָהּ לַיָּתֵד תִּשְׁלַחְנָה,  {ס}  וִימִינָהּ  {ר}<BR> לְהַלְמוּת עֲמֵלִים;  {ס}  וְהָלְמָה סִיסְרָא מָחֲקָה  {ר}<BR> רֹאשׁוֹ,  {ס}  וּמָחֲצָה וְחָלְפָה רַקָּתוֹ.  {ס} 
<A NAME="27"> </A>
<B>כז</B> בֵּין  {ר}<BR> רַגְלֶיהָ, כָּרַע נָפַל שָׁכָב:  {ס}  בֵּין רַגְלֶיהָ, כָּרַע  {ר}<BR> נָפָל,  {ס}  בַּאֲשֶׁר כָּרַע, שָׁם נָפַל שָׁדוּד.  {ס} 
<A NAME="28"> </A>
<B>כח</B> בְּעַד  {ר}<BR> הַחַלּוֹן נִשְׁקְפָה וַתְּיַבֵּב אֵם סִיסְרָא, בְּעַד הָאֶשְׁנָב:  {ס}  מַדּוּעַ, בֹּשֵׁשׁ רִכְבּוֹ  {ר}<BR> לָבוֹא--  {ס}  מַדּוּעַ אֶחֱרוּ, פַּעֲמֵי מַרְכְּבוֹתָיו.  {ס} 
<A NAME="29"> </A>
<B>כט</B> חַכְמוֹת  {ר}<BR> שָׂרוֹתֶיהָ, תַּעֲנֶינָּה;  {ס}  אַף-הִיא, תָּשִׁיב אֲמָרֶיהָ  {ר}<BR> לָהּ.  {ס} 
<A NAME="30"> </A>
<B>ל</B> הֲלֹא יִמְצְאוּ יְחַלְּקוּ שָׁלָל,  {ס}  רַחַם  {ר}<BR> רַחֲמָתַיִם לְרֹאשׁ גֶּבֶר--  {ס}  שְׁלַל צְבָעִים  {ר}<BR> לְסִיסְרָא,  {ס}  שְׁלַל צְבָעִים רִקְמָה:  {ס}  צֶבַע  {ר}<BR> רִקְמָתַיִם, לְצַוְּארֵי שָׁלָל.  {ס} 
<A NAME="31"> </A>
<B>לא</B> כֵּן יֹאבְדוּ כָל-אוֹיְבֶיךָ, יְהוָה,  {ר}<BR> וְאֹהֲבָיו, כְּצֵאת הַשֶּׁמֶשׁ בִּגְבֻרָתוֹ;  {ס}  וַתִּשְׁקֹט הָאָרֶץ, אַרְבָּעִים שָׁנָה.  {ר}{ש}</P>

<HR>
<P CLASS=s>
<A HREF="t0.htm">תנ"ך</A> -
שופטים - <A HREF="t07.htm">הכול</A><BR>פרק
<A HREF="t0701.htm">א</A>
<A HREF="t0702.htm">ב</A>
<A HREF="t0703.htm">ג</A>
<A HREF="t0704.htm">ד</A>
ה
<A HREF="t0706.htm">ו</A>
<A HREF="t0707.htm">ז</A>
<A HREF="t0708.htm">ח</A>
<A HREF="t0709.htm">ט</A>
<A HREF="t0710.htm">י</A>
<A HREF="t0711.htm">יא</A>
<A HREF="t0712.htm">יב</A>
<A HREF="t0713.htm">יג</A>
<A HREF="t0714.htm">יד</A>
<A HREF="t0715.htm">טו</A>
<A HREF="t0716.htm">טז</A>
<A HREF="t0717.htm">יז</A>
<A HREF="t0718.htm">יח</A>
<A HREF="t0719.htm">יט</A>
<A HREF="t0720.htm">כ</A>
<A HREF="t0721.htm">כא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0705')</SCRIPT></P>
</BODY></HTML>
