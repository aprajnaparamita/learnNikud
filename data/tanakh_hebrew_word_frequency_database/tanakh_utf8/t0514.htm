<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברים פרק יד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברים - <A HREF="t05.htm">הכול</A><BR>פרק
<A HREF="t0501.htm">א</A>
<A HREF="t0502.htm">ב</A>
<A HREF="t0503.htm">ג</A>
<A HREF="t0504.htm">ד</A>
<A HREF="t0505.htm">ה</A>
<A HREF="t0506.htm">ו</A>
<A HREF="t0507.htm">ז</A>
<A HREF="t0508.htm">ח</A>
<A HREF="t0509.htm">ט</A>
<A HREF="t0510.htm">י</A>
<A HREF="t0511.htm">יא</A>
<A HREF="t0512.htm">יב</A>
<A HREF="t0513.htm">יג</A>
יד
<A HREF="t0515.htm">טו</A>
<A HREF="t0516.htm">טז</A>
<A HREF="t0517.htm">יז</A>
<A HREF="t0518.htm">יח</A>
<A HREF="t0519.htm">יט</A>
<A HREF="t0520.htm">כ</A>
<A HREF="t0521.htm">כא</A>
<A HREF="t0522.htm">כב</A>
<A HREF="t0523.htm">כג</A>
<A HREF="t0524.htm">כד</A>
<A HREF="t0525.htm">כה</A>
<A HREF="t0526.htm">כו</A>
<A HREF="t0527.htm">כז</A>
<A HREF="t0528.htm">כח</A>
<A HREF="t0529.htm">כט</A>
<A HREF="t0530.htm">ל</A>
<A HREF="t0531.htm">לא</A>
<A HREF="t0532.htm">לב</A>
<A HREF="t0533.htm">לג</A>
<A HREF="t0534.htm">לד</A>
<BR>
 <BR>
<A HREF="http://www.mechon-mamre.org/mp3/t0514.mp3" TARGET="_blank">האזנה לפרק זה</A>
</P>
<HR>

<H1>דברים פרק יד</H1>

<A NAME="1"> </A>
<P><B>א</B> בָּנִים אַתֶּם, לַיהוָה אֱלֹהֵיכֶם:  לֹא תִתְגֹּדְדוּ, וְלֹא-תָשִׂימוּ קָרְחָה בֵּין עֵינֵיכֶם--לָמֵת. 
<A NAME="2"> </A>
<B>ב</B> כִּי עַם קָדוֹשׁ אַתָּה, לַיהוָה אֱלֹהֶיךָ; וּבְךָ בָּחַר יְהוָה, לִהְיוֹת לוֹ לְעַם סְגֻלָּה, מִכֹּל הָעַמִּים, אֲשֶׁר עַל-פְּנֵי הָאֲדָמָה.  {ס} 
<A NAME="3"> </A>
<B>ג</B> לֹא תֹאכַל, כָּל-תּוֹעֵבָה. 
<A NAME="4"> </A>
<B>ד</B> זֹאת הַבְּהֵמָה, אֲשֶׁר תֹּאכֵלוּ:  שׁוֹר, שֵׂה כְשָׂבִים וְשֵׂה עִזִּים. 
<A NAME="5"> </A>
<B>ה</B> אַיָּל וּצְבִי, וְיַחְמוּר; וְאַקּוֹ וְדִישֹׁן, וּתְאוֹ וָזָמֶר. 
<A NAME="6"> </A>
<B>ו</B> וְכָל-בְּהֵמָה מַפְרֶסֶת פַּרְסָה, וְשֹׁסַעַת שֶׁסַע שְׁתֵּי פְרָסוֹת, מַעֲלַת גֵּרָה, בַּבְּהֵמָה--אֹתָהּ, תֹּאכֵלוּ. 
<A NAME="7"> </A>
<B>ז</B> אַךְ אֶת-זֶה לֹא תֹאכְלוּ, מִמַּעֲלֵי הַגֵּרָה, וּמִמַּפְרִיסֵי הַפַּרְסָה, הַשְּׁסוּעָה:  אֶת-הַגָּמָל וְאֶת-הָאַרְנֶבֶת וְאֶת-הַשָּׁפָן כִּי-מַעֲלֵה גֵרָה הֵמָּה, וּפַרְסָה לֹא הִפְרִיסוּ--טְמֵאִים הֵם, לָכֶם. 
<A NAME="8"> </A>
<B>ח</B> וְאֶת-הַחֲזִיר כִּי-מַפְרִיס פַּרְסָה הוּא, וְלֹא גֵרָה--טָמֵא הוּא, לָכֶם; מִבְּשָׂרָם לֹא תֹאכֵלוּ, וּבְנִבְלָתָם לֹא תִגָּעוּ.  {ס} 
<A NAME="9"> </A>
<B>ט</B> אֶת-זֶה, תֹּאכְלוּ, מִכֹּל, אֲשֶׁר בַּמָּיִם:  כֹּל אֲשֶׁר-לוֹ סְנַפִּיר וְקַשְׂקֶשֶׂת, תֹּאכֵלוּ. 
<A NAME="10"> </A>
<B>י</B> וְכֹל אֲשֶׁר אֵין-לוֹ סְנַפִּיר וְקַשְׂקֶשֶׂת, לֹא תֹאכֵלוּ--טָמֵא הוּא, לָכֶם.  {ס} 
<A NAME="11"> </A>
<B>יא</B> כָּל-צִפּוֹר טְהֹרָה, תֹּאכֵלוּ. 
<A NAME="12"> </A>
<B>יב</B> וְזֶה, אֲשֶׁר לֹא-תֹאכְלוּ מֵהֶם:  הַנֶּשֶׁר וְהַפֶּרֶס, וְהָעָזְנִיָּה. 
<A NAME="13"> </A>
<B>יג</B> וְהָרָאָה, וְאֶת-הָאַיָּה, וְהַדַּיָּה, לְמִינָהּ. 
<A NAME="14"> </A>
<B>יד</B> וְאֵת כָּל-עֹרֵב, לְמִינוֹ. 
<A NAME="15"> </A>
<B>טו</B> וְאֵת בַּת הַיַּעֲנָה, וְאֶת-הַתַּחְמָס וְאֶת-הַשָּׁחַף; וְאֶת-הַנֵּץ, לְמִינֵהוּ. 
<A NAME="16"> </A>
<B>טז</B> אֶת-הַכּוֹס וְאֶת-הַיַּנְשׁוּף, וְהַתִּנְשָׁמֶת. 
<A NAME="17"> </A>
<B>יז</B> וְהַקָּאָת וְאֶת-הָרָחָמָה, וְאֶת-הַשָּׁלָךְ. 
<A NAME="18"> </A>
<B>יח</B> וְהַחֲסִידָה, וְהָאֲנָפָה לְמִינָהּ; וְהַדּוּכִיפַת, וְהָעֲטַלֵּף. 
<A NAME="19"> </A>
<B>יט</B> וְכֹל שֶׁרֶץ הָעוֹף, טָמֵא הוּא לָכֶם:  לֹא, יֵאָכֵלוּ. 
<A NAME="20"> </A>
<B>כ</B> כָּל-עוֹף טָהוֹר, תֹּאכֵלוּ. 
<A NAME="21"> </A>
<B>כא</B> לֹא תֹאכְלוּ כָל-נְבֵלָה לַגֵּר אֲשֶׁר-בִּשְׁעָרֶיךָ תִּתְּנֶנָּה וַאֲכָלָהּ, אוֹ מָכֹר לְנָכְרִי--כִּי עַם קָדוֹשׁ אַתָּה, לַיהוָה אֱלֹהֶיךָ; לֹא-תְבַשֵּׁל גְּדִי, בַּחֲלֵב אִמּוֹ.  {פ}<BR>
<A NAME="22"> </A>
<B>כב</B> עַשֵּׂר תְּעַשֵּׂר, אֵת כָּל-תְּבוּאַת זַרְעֶךָ, הַיֹּצֵא הַשָּׂדֶה, שָׁנָה שָׁנָה. 
<A NAME="23"> </A>
<B>כג</B> וְאָכַלְתָּ לִפְנֵי יְהוָה אֱלֹהֶיךָ, בַּמָּקוֹם אֲשֶׁר-יִבְחַר לְשַׁכֵּן שְׁמוֹ שָׁם, מַעְשַׂר דְּגָנְךָ תִּירֹשְׁךָ וְיִצְהָרֶךָ, וּבְכֹרֹת בְּקָרְךָ וְצֹאנֶךָ:  לְמַעַן תִּלְמַד, לְיִרְאָה אֶת-יְהוָה אֱלֹהֶיךָ--כָּל-הַיָּמִים. 
<A NAME="24"> </A>
<B>כד</B> וְכִי-יִרְבֶּה מִמְּךָ הַדֶּרֶךְ, כִּי לֹא תוּכַל שְׂאֵתוֹ--כִּי-יִרְחַק מִמְּךָ הַמָּקוֹם, אֲשֶׁר יִבְחַר יְהוָה אֱלֹהֶיךָ לָשׂוּם שְׁמוֹ שָׁם:  כִּי יְבָרֶכְךָ, יְהוָה אֱלֹהֶיךָ. 
<A NAME="25"> </A>
<B>כה</B> וְנָתַתָּה, בַּכָּסֶף; וְצַרְתָּ הַכֶּסֶף, בְּיָדְךָ, וְהָלַכְתָּ אֶל-הַמָּקוֹם, אֲשֶׁר יִבְחַר יְהוָה אֱלֹהֶיךָ בּוֹ. 
<A NAME="26"> </A>
<B>כו</B> וְנָתַתָּה הַכֶּסֶף בְּכֹל אֲשֶׁר-תְּאַוֶּה נַפְשְׁךָ בַּבָּקָר וּבַצֹּאן, וּבַיַּיִן וּבַשֵּׁכָר, וּבְכֹל אֲשֶׁר תִּשְׁאָלְךָ, נַפְשֶׁךָ; וְאָכַלְתָּ שָּׁם, לִפְנֵי יְהוָה אֱלֹהֶיךָ, וְשָׂמַחְתָּ, אַתָּה וּבֵיתֶךָ. 
<A NAME="27"> </A>
<B>כז</B> וְהַלֵּוִי אֲשֶׁר-בִּשְׁעָרֶיךָ, לֹא תַעַזְבֶנּוּ:  כִּי אֵין לוֹ חֵלֶק וְנַחֲלָה, עִמָּךְ.  {ס} 
<A NAME="28"> </A>
<B>כח</B> מִקְצֵה שָׁלֹשׁ שָׁנִים, תּוֹצִיא אֶת-כָּל-מַעְשַׂר תְּבוּאָתְךָ, בַּשָּׁנָה, הַהִוא; וְהִנַּחְתָּ, בִּשְׁעָרֶיךָ. 
<A NAME="29"> </A>
<B>כט</B> וּבָא הַלֵּוִי כִּי אֵין-לוֹ חֵלֶק וְנַחֲלָה עִמָּךְ, וְהַגֵּר וְהַיָּתוֹם וְהָאַלְמָנָה אֲשֶׁר בִּשְׁעָרֶיךָ, וְאָכְלוּ, וְשָׂבֵעוּ--לְמַעַן יְבָרֶכְךָ יְהוָה אֱלֹהֶיךָ, בְּכָל-מַעֲשֵׂה יָדְךָ אֲשֶׁר תַּעֲשֶׂה.  {ס}</P>

<HR>
<P CLASS=s>
<A HREF="t0.htm">תנ"ך</A> -
דברים - <A HREF="t05.htm">הכול</A><BR>פרק
<A HREF="t0501.htm">א</A>
<A HREF="t0502.htm">ב</A>
<A HREF="t0503.htm">ג</A>
<A HREF="t0504.htm">ד</A>
<A HREF="t0505.htm">ה</A>
<A HREF="t0506.htm">ו</A>
<A HREF="t0507.htm">ז</A>
<A HREF="t0508.htm">ח</A>
<A HREF="t0509.htm">ט</A>
<A HREF="t0510.htm">י</A>
<A HREF="t0511.htm">יא</A>
<A HREF="t0512.htm">יב</A>
<A HREF="t0513.htm">יג</A>
יד
<A HREF="t0515.htm">טו</A>
<A HREF="t0516.htm">טז</A>
<A HREF="t0517.htm">יז</A>
<A HREF="t0518.htm">יח</A>
<A HREF="t0519.htm">יט</A>
<A HREF="t0520.htm">כ</A>
<A HREF="t0521.htm">כא</A>
<A HREF="t0522.htm">כב</A>
<A HREF="t0523.htm">כג</A>
<A HREF="t0524.htm">כד</A>
<A HREF="t0525.htm">כה</A>
<A HREF="t0526.htm">כו</A>
<A HREF="t0527.htm">כז</A>
<A HREF="t0528.htm">כח</A>
<A HREF="t0529.htm">כט</A>
<A HREF="t0530.htm">ל</A>
<A HREF="t0531.htm">לא</A>
<A HREF="t0532.htm">לב</A>
<A HREF="t0533.htm">לג</A>
<A HREF="t0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0514')</SCRIPT></P>
</BODY></HTML>
