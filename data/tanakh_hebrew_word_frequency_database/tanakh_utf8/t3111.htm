<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - קוהלת פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
<A HREF="t3103.htm">ג</A>
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
<A HREF="t3108.htm">ח</A>
<A HREF="t3109.htm">ט</A>
<A HREF="t3110.htm">י</A>
יא
<A HREF="t3112.htm">יב</A>
<BR>
 <BR>
<A HREF="http://www.mechon-mamre.org/mp3/t3111.mp3" TARGET="_blank">האזנה לפרק זה</A>
</P>
<HR>

<H1>קוהלת פרק יא</H1>

<A NAME="1"> </A>
<P><B>א</B> שַׁלַּח לַחְמְךָ, עַל-פְּנֵי הַמָּיִם:  כִּי-בְרֹב הַיָּמִים, תִּמְצָאֶנּוּ. 
<A NAME="2"> </A>
<B>ב</B> תֶּן-חֵלֶק לְשִׁבְעָה, וְגַם לִשְׁמוֹנָה:  כִּי לֹא תֵדַע, מַה-יִּהְיֶה רָעָה עַל-הָאָרֶץ. 
<A NAME="3"> </A>
<B>ג</B> אִם-יִמָּלְאוּ הֶעָבִים גֶּשֶׁם עַל-הָאָרֶץ יָרִיקוּ, וְאִם-יִפּוֹל עֵץ בַּדָּרוֹם וְאִם בַּצָּפוֹן--מְקוֹם שֶׁיִּפּוֹל הָעֵץ, שָׁם יְהוּא. 
<A NAME="4"> </A>
<B>ד</B> שֹׁמֵר רוּחַ, לֹא יִזְרָע; וְרֹאֶה בֶעָבִים, לֹא יִקְצוֹר. 
<A NAME="5"> </A>
<B>ה</B> כַּאֲשֶׁר אֵינְךָ יוֹדֵעַ מַה-דֶּרֶךְ הָרוּחַ, כַּעֲצָמִים בְּבֶטֶן הַמְּלֵאָה:  כָּכָה, לֹא תֵדַע אֶת-מַעֲשֵׂה הָאֱלֹהִים, אֲשֶׁר יַעֲשֶׂה, אֶת-הַכֹּל. 
<A NAME="6"> </A>
<B>ו</B> בַּבֹּקֶר זְרַע אֶת-זַרְעֶךָ, וְלָעֶרֶב אַל-תַּנַּח יָדֶךָ:  כִּי אֵינְךָ יוֹדֵעַ אֵי זֶה יִכְשָׁר, הֲזֶה אוֹ-זֶה, וְאִם-שְׁנֵיהֶם כְּאֶחָד, טוֹבִים. 
<A NAME="7"> </A>
<B>ז</B> וּמָתוֹק, הָאוֹר; וְטוֹב לַעֵינַיִם, לִרְאוֹת אֶת-הַשָּׁמֶשׁ. 
<A NAME="8"> </A>
<B>ח</B> כִּי אִם-שָׁנִים הַרְבֵּה יִחְיֶה הָאָדָם, בְּכֻלָּם יִשְׂמָח; וְיִזְכֹּר אֶת-יְמֵי הַחֹשֶׁךְ, כִּי-הַרְבֵּה יִהְיוּ כָּל-שֶׁבָּא הָבֶל. 
<A NAME="9"> </A>
<B>ט</B> שְׂמַח בָּחוּר בְּיַלְדוּתֶיךָ, וִיטִיבְךָ לִבְּךָ בִּימֵי בְחוּרוֹתֶיךָ, וְהַלֵּךְ בְּדַרְכֵי לִבְּךָ, וּבְמַרְאֵי עֵינֶיךָ; וְדָע, כִּי עַל-כָּל-אֵלֶּה יְבִיאֲךָ הָאֱלֹהִים בַּמִּשְׁפָּט. 
<A NAME="10"> </A>
<B>י</B> וְהָסֵר כַּעַס מִלִּבֶּךָ, וְהַעֲבֵר רָעָה מִבְּשָׂרֶךָ:  כִּי-הַיַּלְדוּת וְהַשַּׁחֲרוּת, הָבֶל.</P>

<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
<A HREF="t3103.htm">ג</A>
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
<A HREF="t3108.htm">ח</A>
<A HREF="t3109.htm">ט</A>
<A HREF="t3110.htm">י</A>
יא
<A HREF="t3112.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3111')</SCRIPT></P>
</BODY></HTML>
