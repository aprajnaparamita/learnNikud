<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ישעיהו פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
יט
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
<BR>
 <BR>
<A HREF="http://www.mechon-mamre.org/mp3/t1019.mp3" TARGET="_blank">האזנה לפרק זה</A>
</P>
<HR>

<H1>ישעיהו פרק יט</H1>

<A NAME="1"> </A>
<P><B>א</B> מַשָּׂא, מִצְרָיִם:  הִנֵּה יְהוָה רֹכֵב עַל-עָב קַל, וּבָא מִצְרַיִם, וְנָעוּ אֱלִילֵי מִצְרַיִם מִפָּנָיו, וּלְבַב מִצְרַיִם יִמַּס בְּקִרְבּוֹ. 
<A NAME="2"> </A>
<B>ב</B> וְסִכְסַכְתִּי מִצְרַיִם בְּמִצְרַיִם, וְנִלְחֲמוּ אִישׁ-בְּאָחִיו וְאִישׁ בְּרֵעֵהוּ, עִיר בְּעִיר, מַמְלָכָה בְּמַמְלָכָה. 
<A NAME="3"> </A>
<B>ג</B> וְנָבְקָה רוּחַ-מִצְרַיִם בְּקִרְבּוֹ, וַעֲצָתוֹ אֲבַלֵּעַ; וְדָרְשׁוּ אֶל-הָאֱלִילִים וְאֶל-הָאִטִּים, וְאֶל-הָאֹבוֹת וְאֶל-הַיִּדְּעֹנִים. 
<A NAME="4"> </A>
<B>ד</B> וְסִכַּרְתִּי, אֶת-מִצְרַיִם, בְּיַד, אֲדֹנִים קָשֶׁה; וּמֶלֶךְ עַז יִמְשָׁל-בָּם, נְאֻם הָאָדוֹן יְהוָה צְבָאוֹת. 
<A NAME="5"> </A>
<B>ה</B> וְנִשְּׁתוּ-מַיִם, מֵהַיָּם; וְנָהָר, יֶחֱרַב וְיָבֵשׁ. 
<A NAME="6"> </A>
<B>ו</B> וְהֶאֶזְנִיחוּ נְהָרוֹת, דָּלְלוּ וְחָרְבוּ יְאֹרֵי מָצוֹר; קָנֶה וָסוּף, קָמֵלוּ. 
<A NAME="7"> </A>
<B>ז</B> עָרוֹת עַל-יְאוֹר, עַל-פִּי יְאוֹר; וְכֹל מִזְרַע יְאוֹר, יִיבַשׁ נִדַּף וְאֵינֶנּוּ. 
<A NAME="8"> </A>
<B>ח</B> וְאָנוּ, הַדַּיָּגִים, וְאָבְלוּ, כָּל-מַשְׁלִיכֵי בַיְאוֹר חַכָּה; וּפֹרְשֵׂי מִכְמֹרֶת עַל-פְּנֵי-מַיִם, אֻמְלָלוּ. 
<A NAME="9"> </A>
<B>ט</B> וּבֹשׁוּ עֹבְדֵי פִשְׁתִּים, שְׂרִיקוֹת; וְאֹרְגִים, חוֹרָי. 
<A NAME="10"> </A>
<B>י</B> וְהָיוּ שָׁתֹתֶיהָ, מְדֻכָּאִים; כָּל-עֹשֵׂי שֶׂכֶר, אַגְמֵי-נָפֶשׁ. 
<A NAME="11"> </A>
<B>יא</B> אַךְ-אֱוִלִים, שָׂרֵי צֹעַן, חַכְמֵי יֹעֲצֵי פַרְעֹה, עֵצָה נִבְעָרָה; אֵיךְ תֹּאמְרוּ אֶל-פַּרְעֹה, בֶּן-חֲכָמִים אֲנִי בֶּן-מַלְכֵי-קֶדֶם. 
<A NAME="12"> </A>
<B>יב</B> אַיָּם אֵפוֹא חֲכָמֶיךָ, וְיַגִּידוּ נָא לָךְ; וְיֵדְעוּ, מַה-יָּעַץ יְהוָה צְבָאוֹת עַל-מִצְרָיִם. 
<A NAME="13"> </A>
<B>יג</B> נוֹאֲלוּ שָׂרֵי צֹעַן, נִשְּׁאוּ שָׂרֵי נֹף; הִתְעוּ אֶת-מִצְרַיִם, פִּנַּת שְׁבָטֶיהָ. 
<A NAME="14"> </A>
<B>יד</B> יְהוָה מָסַךְ בְּקִרְבָּהּ, רוּחַ עִוְעִים; וְהִתְעוּ אֶת-מִצְרַיִם בְּכָל-מַעֲשֵׂהוּ, כְּהִתָּעוֹת שִׁכּוֹר בְּקִיאוֹ. 
<A NAME="15"> </A>
<B>טו</B> וְלֹא-יִהְיֶה לְמִצְרַיִם, מַעֲשֶׂה, אֲשֶׁר יַעֲשֶׂה רֹאשׁ וְזָנָב, כִּפָּה וְאַגְמוֹן. 
<A NAME="16"> </A>
<B>טז</B> בַּיּוֹם הַהוּא, יִהְיֶה מִצְרַיִם כַּנָּשִׁים; וְחָרַד וּפָחַד, מִפְּנֵי תְּנוּפַת יַד-יְהוָה צְבָאוֹת, אֲשֶׁר-הוּא, מֵנִיף עָלָיו. 
<A NAME="17"> </A>
<B>יז</B> וְהָיְתָה אַדְמַת יְהוּדָה לְמִצְרַיִם, לְחָגָּא, כֹּל אֲשֶׁר יַזְכִּיר אֹתָהּ אֵלָיו, יִפְחָד--מִפְּנֵי, עֲצַת יְהוָה צְבָאוֹת, אֲשֶׁר-הוּא, יוֹעֵץ עָלָיו.  {ס} 
<A NAME="18"> </A>
<B>יח</B> בַּיּוֹם הַהוּא יִהְיוּ חָמֵשׁ עָרִים בְּאֶרֶץ מִצְרַיִם, מְדַבְּרוֹת שְׂפַת כְּנַעַן, וְנִשְׁבָּעוֹת, לַיהוָה צְבָאוֹת:  עִיר הַהֶרֶס, יֵאָמֵר לְאֶחָת.  {ס} 
<A NAME="19"> </A>
<B>יט</B> בַּיּוֹם הַהוּא, יִהְיֶה מִזְבֵּחַ לַיהוָה, בְּתוֹךְ, אֶרֶץ מִצְרָיִם; וּמַצֵּבָה אֵצֶל-גְּבוּלָהּ, לַיהוָה. 
<A NAME="20"> </A>
<B>כ</B> וְהָיָה לְאוֹת וּלְעֵד לַיהוָה צְבָאוֹת, בְּאֶרֶץ מִצְרָיִם:  כִּי-יִצְעֲקוּ אֶל-יְהוָה מִפְּנֵי לֹחֲצִים, וְיִשְׁלַח לָהֶם מוֹשִׁיעַ וָרָב וְהִצִּילָם. 
<A NAME="21"> </A>
<B>כא</B> וְנוֹדַע יְהוָה לְמִצְרַיִם, וְיָדְעוּ מִצְרַיִם אֶת-יְהוָה בַּיּוֹם הַהוּא; וְעָבְדוּ זֶבַח וּמִנְחָה, וְנָדְרוּ-נֵדֶר לַיהוָה וְשִׁלֵּמוּ. 
<A NAME="22"> </A>
<B>כב</B> וְנָגַף יְהוָה אֶת-מִצְרַיִם, נָגֹף וְרָפוֹא; וְשָׁבוּ, עַד-יְהוָה, וְנֶעְתַּר לָהֶם, וּרְפָאָם.  {ס} 
<A NAME="23"> </A>
<B>כג</B> בַּיּוֹם הַהוּא, תִּהְיֶה מְסִלָּה מִמִּצְרַיִם אַשּׁוּרָה, וּבָא-אַשּׁוּר בְּמִצְרַיִם, וּמִצְרַיִם בְּאַשּׁוּר; וְעָבְדוּ מִצְרַיִם, אֶת-אַשּׁוּר.  {ס} 
<A NAME="24"> </A>
<B>כד</B> בַּיּוֹם הַהוּא, יִהְיֶה יִשְׂרָאֵל שְׁלִישִׁיָּה, לְמִצְרַיִם, וּלְאַשּׁוּר:  בְּרָכָה, בְּקֶרֶב הָאָרֶץ. 
<A NAME="25"> </A>
<B>כה</B> אֲשֶׁר בֵּרְכוֹ יְהוָה צְבָאוֹת, לֵאמֹר:  בָּרוּךְ עַמִּי מִצְרַיִם, וּמַעֲשֵׂה יָדַי אַשּׁוּר, וְנַחֲלָתִי, יִשְׂרָאֵל.  {ס}</P>

<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
יט
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1019')</SCRIPT></P>
</BODY></HTML>
