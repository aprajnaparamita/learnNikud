<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - קוהלת פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
ג
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
<A HREF="t3108.htm">ח</A>
<A HREF="t3109.htm">ט</A>
<A HREF="t3110.htm">י</A>
<A HREF="t3111.htm">יא</A>
<A HREF="t3112.htm">יב</A>
<BR>
 <BR>
<A HREF="http://www.mechon-mamre.org/mp3/t3103.mp3" TARGET="_blank">האזנה לפרק זה</A>
</P>
<HR>

<H1>קוהלת פרק ג</H1>

<A NAME="1"> </A>
<P><B>א</B> לַכֹּל, זְמָן; וְעֵת לְכָל-חֵפֶץ, תַּחַת הַשָּׁמָיִם.  {פ}<BR>
<A NAME="2"> </A>
<B>ב</B>        עֵת לָלֶדֶת,        וְעֵת לָמוּת;<BR>          עֵת לָטַעַת,        וְעֵת לַעֲקוֹר נָטוּעַ.<BR>
<A NAME="3"> </A>
<B>ג</B>        עֵת לַהֲרוֹג        וְעֵת לִרְפּוֹא,<BR>          עֵת לִפְרוֹץ        וְעֵת לִבְנוֹת.<BR>
<A NAME="4"> </A>
<B>ד</B>        עֵת לִבְכּוֹת          וְעֵת לִשְׂחוֹק,<BR>          עֵת סְפוֹד         וְעֵת רְקוֹד.<BR>
<A NAME="5"> </A>
<B>ה</B>        עֵת לְהַשְׁלִיךְ אֲבָנִים,        וְעֵת כְּנוֹס אֲבָנִים;<BR>          עֵת לַחֲבוֹק,         וְעֵת לִרְחֹק מֵחַבֵּק.<BR>
<A NAME="6"> </A>
<B>ו</B>        עֵת לְבַקֵּשׁ         וְעֵת לְאַבֵּד,<BR>          עֵת לִשְׁמוֹר        וְעֵת לְהַשְׁלִיךְ.<BR>
<A NAME="7"> </A>
<B>ז</B>        עֵת לִקְרוֹעַ        וְעֵת לִתְפּוֹר,<BR>          עֵת לַחֲשׁוֹת        וְעֵת לְדַבֵּר.<BR>
<A NAME="8"> </A>
<B>ח</B>        עֵת לֶאֱהֹב         וְעֵת לִשְׂנֹא,<BR>          עֵת מִלְחָמָה        וְעֵת שָׁלוֹם.  {פ}<BR>
<A NAME="9"> </A>
<B>ט</B>         מַה-יִּתְרוֹן, הָעוֹשֶׂה, בַּאֲשֶׁר, הוּא עָמֵל. 
<A NAME="10"> </A>
<B>י</B> רָאִיתִי אֶת-הָעִנְיָן, אֲשֶׁר נָתַן אֱלֹהִים לִבְנֵי הָאָדָם--לַעֲנוֹת בּוֹ. 
<A NAME="11"> </A>
<B>יא</B> אֶת-הַכֹּל עָשָׂה, יָפֶה בְעִתּוֹ; גַּם אֶת-הָעֹלָם, נָתַן בְּלִבָּם--מִבְּלִי אֲשֶׁר לֹא-יִמְצָא הָאָדָם אֶת-הַמַּעֲשֶׂה אֲשֶׁר-עָשָׂה הָאֱלֹהִים, מֵרֹאשׁ וְעַד-סוֹף. 
<A NAME="12"> </A>
<B>יב</B> יָדַעְתִּי, כִּי אֵין טוֹב בָּם--כִּי אִם-לִשְׂמוֹחַ, וְלַעֲשׂוֹת טוֹב בְּחַיָּיו. 
<A NAME="13"> </A>
<B>יג</B> וְגַם כָּל-הָאָדָם שֶׁיֹּאכַל וְשָׁתָה, וְרָאָה טוֹב בְּכָל-עֲמָלוֹ--מַתַּת אֱלֹהִים, הִיא. 
<A NAME="14"> </A>
<B>יד</B> יָדַעְתִּי, כִּי כָּל-אֲשֶׁר יַעֲשֶׂה הָאֱלֹהִים הוּא יִהְיֶה לְעוֹלָם--עָלָיו אֵין לְהוֹסִיף, וּמִמֶּנּוּ אֵין לִגְרֹעַ; וְהָאֱלֹהִים עָשָׂה, שֶׁיִּרְאוּ מִלְּפָנָיו. 
<A NAME="15"> </A>
<B>טו</B> מַה-שֶּׁהָיָה כְּבָר הוּא, וַאֲשֶׁר לִהְיוֹת כְּבָר הָיָה; וְהָאֱלֹהִים, יְבַקֵּשׁ אֶת-נִרְדָּף. 
<A NAME="16"> </A>
<B>טז</B> וְעוֹד רָאִיתִי, תַּחַת הַשָּׁמֶשׁ:  מְקוֹם הַמִּשְׁפָּט שָׁמָּה הָרֶשַׁע, וּמְקוֹם הַצֶּדֶק שָׁמָּה הָרָשַׁע. 
<A NAME="17"> </A>
<B>יז</B> אָמַרְתִּי אֲנִי, בְּלִבִּי--אֶת-הַצַּדִּיק וְאֶת-הָרָשָׁע, יִשְׁפֹּט הָאֱלֹהִים:  כִּי-עֵת לְכָל-חֵפֶץ, וְעַל כָּל-הַמַּעֲשֶׂה שָׁם. 
<A NAME="18"> </A>
<B>יח</B> אָמַרְתִּי אֲנִי, בְּלִבִּי--עַל-דִּבְרַת בְּנֵי הָאָדָם, לְבָרָם הָאֱלֹהִים; וְלִרְאוֹת, שְׁהֶם-בְּהֵמָה הֵמָּה לָהֶם. 
<A NAME="19"> </A>
<B>יט</B> כִּי מִקְרֶה בְנֵי-הָאָדָם וּמִקְרֶה הַבְּהֵמָה, וּמִקְרֶה אֶחָד לָהֶם--כְּמוֹת זֶה כֵּן מוֹת זֶה, וְרוּחַ אֶחָד לַכֹּל; וּמוֹתַר הָאָדָם מִן-הַבְּהֵמָה אָיִן, כִּי הַכֹּל הָבֶל. 
<A NAME="20"> </A>
<B>כ</B> הַכֹּל הוֹלֵךְ, אֶל-מָקוֹם אֶחָד; הַכֹּל הָיָה מִן-הֶעָפָר, וְהַכֹּל שָׁב אֶל-הֶעָפָר. 
<A NAME="21"> </A>
<B>כא</B> מִי יוֹדֵעַ, רוּחַ בְּנֵי הָאָדָם--הָעֹלָה הִיא, לְמָעְלָה; וְרוּחַ, הַבְּהֵמָה--הַיֹּרֶדֶת הִיא, לְמַטָּה לָאָרֶץ. 
<A NAME="22"> </A>
<B>כב</B> וְרָאִיתִי, כִּי אֵין טוֹב מֵאֲשֶׁר יִשְׂמַח הָאָדָם בְּמַעֲשָׂיו--כִּי-הוּא, חֶלְקוֹ:  כִּי מִי יְבִיאֶנּוּ לִרְאוֹת, בְּמֶה שֶׁיִּהְיֶה אַחֲרָיו.</P>

<HR>
<P CLASS=s>
<A HREF="t0.htm">תנ"ך</A> -
קוהלת - <A HREF="t31.htm">הכול</A><BR>פרק
<A HREF="t3101.htm">א</A>
<A HREF="t3102.htm">ב</A>
ג
<A HREF="t3104.htm">ד</A>
<A HREF="t3105.htm">ה</A>
<A HREF="t3106.htm">ו</A>
<A HREF="t3107.htm">ז</A>
<A HREF="t3108.htm">ח</A>
<A HREF="t3109.htm">ט</A>
<A HREF="t3110.htm">י</A>
<A HREF="t3111.htm">יא</A>
<A HREF="t3112.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3103')</SCRIPT></P>
</BODY></HTML>
