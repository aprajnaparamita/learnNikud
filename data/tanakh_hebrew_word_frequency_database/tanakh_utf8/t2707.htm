<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
ז
<A HREF="t2708.htm">ח</A>
<A HREF="t2709.htm">ט</A>
<A HREF="t2710.htm">י</A>
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2707.mp3" TARGET="_blank">האזנה לפרק זה</A>
</P>
<HR>

<H1>איוב פרק ז</H1>

<A NAME="1"> </A>
<P><B>א</B>  הֲלֹא-צָבָא לֶאֱנוֹשׁ על- (עֲלֵי-) אָרֶץ;    וְכִימֵי שָׂכִיר יָמָיו.<BR>
<A NAME="2"> </A>
<B>ב</B>  כְּעֶבֶד יִשְׁאַף-צֵל;    וּכְשָׂכִיר, יְקַוֶּה פָעֳלוֹ.<BR>
<A NAME="3"> </A>
<B>ג</B>  כֵּן הָנְחַלְתִּי לִי, יַרְחֵי-שָׁוְא;    וְלֵילוֹת עָמָל, מִנּוּ-לִי.<BR>
<A NAME="4"> </A>
<B>ד</B>  אִם-שָׁכַבְתִּי--    וְאָמַרְתִּי, מָתַי אָקוּם וּמִדַּד-עָרֶב;<BR>וְשָׂבַעְתִּי נְדֻדִים    עֲדֵי-נָשֶׁף.<BR>
<A NAME="5"> </A>
<B>ה</B>  לָבַשׁ בְּשָׂרִי רִמָּה, ו<SMALL>ג</SMALL>יש (וְ<SMALL>ג</SMALL>וּשׁ) עָפָר;    עוֹרִי רָגַע, וַיִּמָּאֵס.<BR>
<A NAME="6"> </A>
<B>ו</B>  יָמַי קַלּוּ, מִנִּי-אָרֶג;    וַיִּכְלוּ, בְּאֶפֶס תִּקְוָה.<BR>
<A NAME="7"> </A>
<B>ז</B>  זְכֹר, כִּי-רוּחַ חַיָּי;    לֹא-תָשׁוּב עֵינִי, לִרְאוֹת טוֹב.<BR>
<A NAME="8"> </A>
<B>ח</B>  לֹא-תְשׁוּרֵנִי, עֵין רֹאִי;    עֵינֶיךָ בִּי וְאֵינֶנִּי.<BR>
<A NAME="9"> </A>
<B>ט</B>  כָּלָה עָנָן, וַיֵּלַךְ;    כֵּן יוֹרֵד שְׁאוֹל, לֹא יַעֲלֶה.<BR>
<A NAME="10"> </A>
<B>י</B>  לֹא-יָשׁוּב עוֹד לְבֵיתוֹ;    וְלֹא-יַכִּירֶנּוּ עוֹד מְקֹמוֹ.<BR>
<A NAME="11"> </A>
<B>יא</B>  גַּם-אֲנִי,    לֹא אֶחֱשָׂךְ-פִּי:<BR>אֲדַבְּרָה, בְּצַר רוּחִי;    אָשִׂיחָה, בְּמַר נַפְשִׁי.<BR>
<A NAME="12"> </A>
<B>יב</B>  הֲיָם-אָנִי, אִם-תַּנִּין:    כִּי-תָשִׂים עָלַי מִשְׁמָר.<BR>
<A NAME="13"> </A>
<B>יג</B>  כִּי-אָמַרְתִּי, תְּנַחֲמֵנִי עַרְשִׂי;    יִשָּׂא בְשִׂיחִי, מִשְׁכָּבִי.<BR>
<A NAME="14"> </A>
<B>יד</B>  וְחִתַּתַּנִי בַחֲלֹמוֹת;    וּמֵחֶזְיֹנוֹת תְּבַעֲתַנִּי.<BR>
<A NAME="15"> </A>
<B>טו</B>  וַתִּבְחַר מַחֲנָק נַפְשִׁי;    מָוֶת, מֵעַצְמוֹתָי.<BR>
<A NAME="16"> </A>
<B>טז</B>  מָאַסְתִּי, לֹא-לְעֹלָם אֶחְיֶה;    חֲדַל מִמֶּנִּי, כִּי-הֶבֶל יָמָי.<BR>
<A NAME="17"> </A>
<B>יז</B>  מָה-אֱנוֹשׁ, כִּי תְגַדְּלֶנּוּ;    וְכִי-תָשִׁית אֵלָיו לִבֶּךָ.<BR>
<A NAME="18"> </A>
<B>יח</B>  וַתִּפְקְדֶנּוּ לִבְקָרִים;    לִרְגָעִים, תִּבְחָנֶנּוּ.<BR>
<A NAME="19"> </A>
<B>יט</B>  כַּמָּה, לֹא-תִשְׁעֶה מִמֶּנִּי;    לֹא-תַרְפֵּנִי, עַד-בִּלְעִי רֻקִּי.<BR>
<A NAME="20"> </A>
<B>כ</B>  חָטָאתִי, מָה אֶפְעַל לָךְ--    נֹצֵר הָאָדָם:<BR>לָמָה שַׂמְתַּנִי לְמִפְגָּע לָךְ;    וָאֶהְיֶה עָלַי לְמַשָּׂא.<BR>
<A NAME="21"> </A>
<B>כא</B>  וּמֶה, לֹא-תִשָּׂא פִשְׁעִי--    וְתַעֲבִיר אֶת-עֲ