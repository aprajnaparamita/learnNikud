<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - בראשית פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
א
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
<A HREF="t0113.htm">יג</A>
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
<A HREF="t0125.htm">כה</A>
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
<BR>
 <BR>
<A HREF="http://www.mechon-mamre.org/mp3/t0101.mp3" TARGET="_blank">האזנה לפרק זה</A>
</P>
<HR>

<H1>בראשית פרק א</H1>

<A NAME="1"> </A>
<P><B>א</B> <BIG>בְּ</BIG>רֵאשִׁית, בָּרָא אֱלֹהִים, אֵת הַשָּׁמַיִם, וְאֵת הָאָרֶץ. 
<A NAME="2"> </A>
<B>ב</B> וְהָאָרֶץ, הָיְתָה תֹהוּ וָבֹהוּ, וְחֹשֶׁךְ, עַל-פְּנֵי תְהוֹם; וְרוּחַ אֱלֹהִים, מְרַחֶפֶת עַל-פְּנֵי הַמָּיִם. 
<A NAME="3"> </A>
<B>ג</B> וַיֹּאמֶר אֱלֹהִים, יְהִי אוֹר; וַיְהִי-אוֹר. 
<A NAME="4"> </A>
<B>ד</B> וַיַּרְא אֱלֹהִים אֶת-הָאוֹר, כִּי-טוֹב; וַיַּבְדֵּל אֱלֹהִים, בֵּין הָאוֹר וּבֵין הַחֹשֶׁךְ. 
<A NAME="5"> </A>
<B>ה</B> וַיִּקְרָא אֱלֹהִים לָאוֹר יוֹם, וְלַחֹשֶׁךְ קָרָא לָיְלָה; וַיְהִי-עֶרֶב וַיְהִי-בֹקֶר, יוֹם אֶחָד.  {פ}<BR>
<A NAME="6"> </A>
<B>ו</B> וַיֹּאמֶר אֱלֹהִים, יְהִי רָקִיעַ בְּתוֹךְ הַמָּיִם, וִיהִי מַבְדִּיל, בֵּין מַיִם לָמָיִם. 
<A NAME="7"> </A>
<B>ז</B> וַיַּעַשׂ אֱלֹהִים, אֶת-הָרָקִיעַ, וַיַּבְדֵּל בֵּין הַמַּיִם אֲשֶׁר מִתַּחַת לָרָקִיעַ, וּבֵין הַמַּיִם אֲשֶׁר מֵעַל לָרָקִיעַ; וַיְהִי-כֵן. 
<A NAME="8"> </A>
<B>ח</B> וַיִּקְרָא אֱלֹהִים לָרָקִיעַ, שָׁמָיִם; וַיְהִי-עֶרֶב וַיְהִי-בֹקֶר, יוֹם שֵׁנִי.  {פ}<BR>
<A NAME="9"> </A>
<B>ט</B> וַיֹּאמֶר אֱלֹהִים, יִקָּווּ הַמַּיִם מִתַּחַת הַשָּׁמַיִם אֶל-מָקוֹם אֶחָד, וְתֵרָאֶה, הַיַּבָּשָׁה; וַיְהִי-כֵן. 
<A NAME="10"> </A>
<B>י</B> וַיִּקְרָא אֱלֹהִים לַיַּבָּשָׁה אֶרֶץ, וּלְמִקְוֵה הַמַּיִם קָרָא יַמִּים; וַיַּרְא אֱלֹהִים, כִּי-טוֹב. 
<A NAME="11"> </A>
<B>יא</B> וַיֹּאמֶר אֱלֹהִים, תַּדְשֵׁא הָאָרֶץ דֶּשֶׁא עֵשֶׂב מַזְרִיעַ זֶרַע, עֵץ פְּרִי עֹשֶׂה פְּרִי לְמִינוֹ, אֲשֶׁר זַרְעוֹ-בוֹ עַל-הָאָרֶץ; וַיְהִי-כֵן. 
<A NAME="12"> </A>
<B>יב</B> וַתּוֹצֵא הָאָרֶץ דֶּשֶׁא עֵשֶׂב מַזְרִיעַ זֶרַע, לְמִינֵהוּ, וְעֵץ עֹשֶׂה-פְּרִי אֲשֶׁר זַרְעוֹ-בוֹ, לְמִינֵהוּ; וַיַּרְא אֱלֹהִים, כִּי-טוֹב. 
<A NAME="13"> </A>
<B>יג</B> וַיְהִי-עֶרֶב וַיְהִי-בֹקֶר, יוֹם שְׁלִישִׁי.  {פ}<BR>
<A NAME="14"> </A>
<B>יד</B> וַיֹּאמֶר אֱלֹהִים, יְהִי מְאֹרֹת בִּרְקִיעַ הַשָּׁמַיִם, לְהַבְדִּיל, בֵּין הַיּוֹם וּבֵין הַלָּיְלָה; וְהָיוּ לְאֹתֹת וּלְמוֹעֲדִים, וּלְיָמִים וְשָׁנִים. 
<A NAME="15"> </A>
<B>טו</B> וְהָיוּ לִמְאוֹרֹת בִּרְקִיעַ הַשָּׁמַיִם, לְהָאִיר עַל-הָאָרֶץ; וַיְהִי-כֵן. 
<A NAME="16"> </A>
<B>טז</B> וַיַּעַשׂ אֱלֹהִים, אֶת-שְׁנֵי הַמְּאֹרֹת הַגְּדֹלִים:  אֶת-הַמָּאוֹר הַגָּדֹל, לְמֶמְשֶׁלֶת הַיּוֹם, וְאֶת-הַמָּאוֹר הַקָּטֹן לְמֶמְשֶׁלֶת הַלַּיְלָה, וְאֵת הַכּוֹכָבִים. 
<A NAME="17"> </A>
<B>יז</B> וַיִּתֵּן אֹתָם אֱלֹהִים, בִּרְקִיעַ הַשָּׁמָיִם, לְהָאִיר, עַל-הָאָרֶץ. 
<A NAME="18"> </A>
<B>יח</B> וְלִמְשֹׁל, בַּיּוֹם וּבַלַּיְלָה, וּלְהַבְדִּיל, בֵּין הָאוֹר וּבֵין הַחֹשֶׁךְ; וַיַּרְא אֱלֹהִים, כִּי-טוֹב. 
<A NAME="19"> </A>
<B>יט</B> וַיְהִי-עֶרֶב וַיְהִי-בֹקֶר, יוֹם רְבִיעִי.  {פ}<BR>
<A NAME="20"> </A>
<B>כ</B> וַיֹּאמֶר אֱלֹהִים--יִשְׁרְצוּ הַמַּיִם, שֶׁרֶץ נֶפֶשׁ חַיָּה; וְעוֹף יְעוֹפֵף עַל-הָאָרֶץ, עַל-פְּנֵי רְקִיעַ הַשָּׁמָיִם. 
<A NAME="21"> </A>
<B>כא</B> וַיִּבְרָא אֱלֹהִים, אֶת-הַתַּנִּינִם הַגְּדֹלִים; וְאֵת כָּל-נֶפֶשׁ הַחַיָּה הָרֹמֶשֶׂת אֲשֶׁר שָׁרְצוּ הַמַּיִם לְמִינֵהֶם, וְאֵת כָּל-עוֹף כָּנָף לְמִינֵהוּ, וַיַּרְא אֱלֹהִים, כִּי-טוֹב. 
<A NAME="22"> </A>
<B>כב</B> וַיְבָרֶךְ אֹתָם אֱלֹהִים, לֵאמֹר:  פְּרוּ וּרְבוּ, וּמִלְאוּ אֶת-הַמַּיִם בַּיַּמִּים, וְהָעוֹף, יִרֶב בָּאָרֶץ. 
<A NAME="23"> </A>
<B>כג</B> וַיְהִי-עֶרֶב וַיְהִי-בֹקֶר, יוֹם חֲמִישִׁי.  {פ}<BR>
<A NAME="24"> </A>
<B>כד</B> וַיֹּאמֶר אֱלֹהִים, תּוֹצֵא הָאָרֶץ נֶפֶשׁ חַיָּה לְמִינָהּ, בְּהֵמָה וָרֶמֶשׂ וְחַיְתוֹ-אֶרֶץ, לְמִינָהּ; וַיְהִי-כֵן. 
<A NAME="25"> </A>
<B>כה</B> וַיַּעַשׂ אֱלֹהִים אֶת-חַיַּת הָאָרֶץ לְמִינָהּ, וְאֶת-הַבְּהֵמָה לְמִינָהּ, וְאֵת כָּל-רֶמֶשׂ הָאֲדָמָה, לְמִינֵהוּ; וַיַּרְא אֱלֹהִים, כִּי-טוֹב. 
<A NAME="26"> </A>
<B>כו</B> וַיֹּאמֶר אֱלֹהִים, נַעֲשֶׂה אָדָם בְּצַלְמֵנוּ כִּדְמוּתֵנוּ; וְיִרְדּוּ בִדְגַת הַיָּם וּבְעוֹף הַשָּׁמַיִם, וּבַבְּהֵמָה וּבְכָל-הָאָרֶץ, וּבְכָל-הָרֶמֶשׂ, הָרֹמֵשׂ עַל-הָאָרֶץ. 
<A NAME="27"> </A>
<B>כז</B> וַיִּבְרָא אֱלֹהִים אֶת-הָאָדָם בְּצַלְמוֹ, בְּצֶלֶם אֱלֹהִים בָּרָא אֹתוֹ:  זָכָר וּנְקֵבָה, בָּרָא אֹתָם. 
<A NAME="28"> </A>
<B>כח</B> וַיְבָרֶךְ אֹתָם, אֱלֹהִים, וַיֹּאמֶר לָהֶם אֱלֹהִים פְּרוּ וּרְבוּ וּמִלְאוּ אֶת-הָאָרֶץ, וְכִבְשֻׁהָ; וּרְדוּ בִּדְגַת הַיָּם, וּבְעוֹף הַשָּׁמַיִם, וּבְכָל-חַיָּה, הָרֹמֶשֶׂת עַל-הָאָרֶץ. 
<A NAME="29"> </A>
<B>כט</B> וַיֹּאמֶר אֱלֹהִים, הִנֵּה נָתַתִּי לָכֶם אֶת-כָּל-עֵשֶׂב זֹרֵעַ זֶרַע אֲשֶׁר עַל-פְּנֵי כָל-הָאָרֶץ, וְאֶת-כָּל-הָעֵץ אֲשֶׁר-בּוֹ פְרִי-עֵץ, זֹרֵעַ זָרַע:  לָכֶם יִהְיֶה, לְאָכְלָה. 
<A NAME="30"> </A>
<B>ל</B> וּלְכָל-חַיַּת הָאָרֶץ וּלְכָל-עוֹף הַשָּׁמַיִם וּלְכֹל רוֹמֵשׂ עַל-הָאָרֶץ, אֲשֶׁר-בּוֹ נֶפֶשׁ חַיָּה, אֶת-כָּל-יֶרֶק עֵשֶׂב, לְאָכְלָה; וַיְהִי-כֵן. 
<A NAME="31"> </A>
<B>לא</B> וַיַּרְא אֱלֹהִים אֶת-כָּל-אֲשֶׁר עָשָׂה, וְהִנֵּה-טוֹב מְאֹד; וַיְהִי-עֶרֶב וַיְהִי-בֹקֶר, יוֹם הַשִּׁשִּׁי.  {פ}</P>

<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
א
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
<A HREF="t0113.htm">יג</A>
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
<A HREF="t0125.htm">כה</A>
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0101')</SCRIPT></P>
</BODY></HTML>
