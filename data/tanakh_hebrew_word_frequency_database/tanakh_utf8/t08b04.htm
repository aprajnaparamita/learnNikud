<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל ב פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
ד
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
<BR>
 <BR>
<A HREF="http://www.mechon-mamre.org/mp3/t08b04.mp3" TARGET="_blank">האזנה לפרק זה</A>
</P>
<HR>

<H1>שמואל ב פרק ד</H1>

<A NAME="1"> </A>
<P><B>א</B> וַיִּשְׁמַע בֶּן-שָׁאוּל, כִּי מֵת אַבְנֵר בְּחֶבְרוֹן, וַיִּרְפּוּ, יָדָיו; וְכָל-יִשְׂרָאֵל, נִבְהָלוּ. 
<A NAME="2"> </A>
<B>ב</B> וּשְׁנֵי אֲנָשִׁים שָׂרֵי-גְדוּדִים הָיוּ בֶן-שָׁאוּל שֵׁם הָאֶחָד בַּעֲנָה וְשֵׁם הַשֵּׁנִי רֵכָב, בְּנֵי רִמּוֹן הַבְּאֵרֹתִי--מִבְּנֵי בִנְיָמִן:  כִּי גַּם-בְּאֵרוֹת, תֵּחָשֵׁב עַל-בִּנְיָמִן. 
<A NAME="3"> </A>
<B>ג</B> וַיִּבְרְחוּ הַבְּאֵרֹתִים, גִּתָּיְמָה; וַיִּהְיוּ-שָׁם גָּרִים, עַד הַיּוֹם הַזֶּה.  {ס} 
<A NAME="4"> </A>
<B>ד</B> וְלִיהוֹנָתָן, בֶּן-שָׁאוּל, בֵּן, נְכֵה רַגְלָיִם; בֶּן-חָמֵשׁ שָׁנִים הָיָה בְּבֹא שְׁמֻעַת שָׁאוּל וִיהוֹנָתָן מִיִּזְרְעֶאל, וַתִּשָּׂאֵהוּ אֹמַנְתּוֹ וַתָּנֹס, וַיְהִי בְּחָפְזָהּ לָנוּס וַיִּפֹּל וַיִּפָּסֵחַ, וּשְׁמוֹ מְפִיבֹשֶׁת. 
<A NAME="5"> </A>
<B>ה</B> וַיֵּלְכוּ בְּנֵי-רִמּוֹן הַבְּאֵרֹתִי, רֵכָב וּבַעֲנָה, וַיָּבֹאוּ כְּחֹם הַיּוֹם, אֶל-בֵּית אִישׁ בֹּשֶׁת; וְהוּא שֹׁכֵב, אֵת מִשְׁכַּב הַצָּהֳרָיִם. 
<A NAME="6"> </A>
<B>ו</B> וְהֵנָּה בָּאוּ עַד-תּוֹךְ הַבַּיִת, לֹקְחֵי חִטִּים, וַיַּכֻּהוּ, אֶל-הַחֹמֶשׁ; וְרֵכָב וּבַעֲנָה אָחִיו, נִמְלָטוּ. 
<A NAME="7"> </A>
<B>ז</B> וַיָּבֹאוּ הַבַּיִת, וְהוּא-שֹׁכֵב עַל-מִטָּתוֹ בַּחֲדַר מִשְׁכָּבוֹ, וַיַּכֻּהוּ וַיְמִתֻהוּ, וַיָּסִירוּ אֶת-רֹאשׁוֹ; וַיִּקְחוּ, אֶת-רֹאשׁוֹ, וַיֵּלְכוּ דֶּרֶךְ הָעֲרָבָה, כָּל-הַלָּיְלָה. 
<A NAME="8"> </A>
<B>ח</B> וַיָּבִאוּ אֶת-רֹאשׁ אִישׁ-בֹּשֶׁת אֶל-דָּוִד, חֶבְרוֹן, וַיֹּאמְרוּ אֶל-הַמֶּלֶךְ, הִנֵּה-רֹאשׁ אִישׁ-בֹּשֶׁת בֶּן-שָׁאוּל אֹיִבְךָ אֲשֶׁר בִּקֵּשׁ אֶת-נַפְשֶׁךָ; וַיִּתֵּן יְהוָה לַאדֹנִי הַמֶּלֶךְ נְקָמוֹת, הַיּוֹם הַזֶּה, מִשָּׁאוּל, וּמִזַּרְעוֹ. 
<A NAME="9"> </A>
<B>ט</B> וַיַּעַן דָּוִד אֶת-רֵכָב וְאֶת-בַּעֲנָה אָחִיו, בְּנֵי רִמּוֹן הַבְּאֵרֹתִי--וַיֹּאמֶר לָהֶם:  חַי-יְהוָה, אֲשֶׁר-פָּדָה אֶת-נַפְשִׁי מִכָּל-צָרָה. 
<A NAME="10"> </A>
<B>י</B> כִּי הַמַּגִּיד לִי לֵאמֹר הִנֵּה-מֵת שָׁאוּל, וְהוּא-הָיָה כִמְבַשֵּׂר בְּעֵינָיו, וָאֹחֲזָה בוֹ, וָאֶהְרְגֵהוּ בְּצִקְלָג--אֲשֶׁר לְתִתִּי-לוֹ, בְּשֹׂרָה. 
<A NAME="11"> </A>
<B>יא</B> אַף כִּי-אֲנָשִׁים רְשָׁעִים, הָרְגוּ אֶת-אִישׁ-צַדִּיק בְּבֵיתוֹ--עַל-מִשְׁכָּבוֹ; וְעַתָּה, הֲלוֹא אֲבַקֵּשׁ אֶת-דָּמוֹ מִיֶּדְכֶם, וּבִעַרְתִּי אֶתְכֶם, מִן-הָאָרֶץ. 
<A NAME="12"> </A>
<B>יב</B> וַיְצַו דָּוִד אֶת-הַנְּעָרִים וַיַּהַרְגוּם, וַיְקַצְּצוּ אֶת-יְדֵיהֶם וְאֶת-רַגְלֵיהֶם, וַיִּתְלוּ עַל-הַבְּרֵכָה, בְּחֶבְרוֹן; וְאֵת רֹאשׁ אִישׁ-בֹּשֶׁת לָקָחוּ, וַיִּקְבְּרוּ בְקֶבֶר-אַבְנֵר בְּחֶבְרוֹן.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
ד
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t08b04')</SCRIPT></P>
</BODY></HTML>
