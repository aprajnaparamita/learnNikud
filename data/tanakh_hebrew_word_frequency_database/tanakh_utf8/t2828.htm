<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק כח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
כח
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2828.mp3" TARGET="_blank">האזנה לפרק זה</A>
</P>
<HR>

<H1>משלי פרק כח</H1>

<A NAME="1"> </A>
<P><B>א</B>  נָסוּ וְאֵין-רֹדֵף רָשָׁע;    וְצַדִּיקִים, כִּכְפִיר יִבְטָח.<BR>
<A NAME="2"> </A>
<B>ב</B>  בְּפֶשַׁע אֶרֶץ, רַבִּים שָׂרֶיהָ;    וּבְאָדָם מֵבִין יֹדֵעַ, כֵּן יַאֲרִיךְ.<BR>
<A NAME="3"> </A>
<B>ג</B>  גֶּבֶר-רָשׁ, וְעֹשֵׁק דַּלִּים--    מָטָר סֹחֵף, וְאֵין לָחֶם.<BR>
<A NAME="4"> </A>
<B>ד</B>  עֹזְבֵי תוֹרָה, יְהַלְלוּ רָשָׁע;    וְשֹׁמְרֵי תוֹרָה, יִתְגָּרוּ בָם.<BR>
<A NAME="5"> </A>
<B>ה</B>  אַנְשֵׁי-רָע, לֹא-יָבִינוּ מִשְׁפָּט;    וּמְבַקְשֵׁי יְהוָה, יָבִינוּ כֹל.<BR>
<A NAME="6"> </A>
<B>ו</B>  טוֹב-רָשׁ, הוֹלֵךְ בְּתֻמּוֹ--    מֵעִקֵּשׁ דְּרָכַיִם, וְהוּא עָשִׁיר.<BR>
<A NAME="7"> </A>
<B>ז</B>  נוֹצֵר תּוֹרָה, בֵּן מֵבִין;    וְרֹעֶה זוֹלְלִים, יַכְלִים אָבִיו.<BR>
<A NAME="8"> </A>
<B>ח</B>  מַרְבֶּה הוֹנוֹ, בְּנֶשֶׁךְ ובתרבית (וְתַרְבִּית)--    לְחוֹנֵן דַּלִּים יִקְבְּצֶנּוּ.<BR>
<A NAME="9"> </A>
<B>ט</B>  מֵסִיר אָזְנוֹ, מִשְּׁמֹעַ תּוֹרָה--    גַּם תְּפִלָּתוֹ, תּוֹעֵבָה.<BR>
<A NAME="10"> </A>
<B>י</B>  מַשְׁגֶּה יְשָׁרִים, בְּדֶרֶךְ רָע--בִּשְׁחוּתוֹ הוּא-יִפּוֹל;    וּתְמִימִים, יִנְחֲלוּ-טוֹב.</P>
<A NAME="11"> </A>
<P><B>יא</B>  חָכָם בְּעֵינָיו, אִישׁ עָשִׁיר;    וְדַל מֵבִין יַחְקְרֶנּוּ.<BR>
<A NAME="12"> </A>
<B>יב</B>  בַּעֲלֹץ צַדִּיקִים, רַבָּה תִפְאָרֶת;    וּבְקוּם רְשָׁעִים, יְחֻפַּשׂ אָדָם.<BR>
<A NAME="13"> </A>
<B>יג</B>  מְכַסֶּה פְשָׁעָיו, לֹא יַצְלִיחַ;    וּמוֹדֶה וְעֹזֵב יְרֻחָם.<BR>
<A NAME="14"> </A>
<B>יד</B>  אַשְׁרֵי אָדָם, מְפַחֵד תָּמִיד;    וּמַקְשֶׁה לִבּוֹ, יִפּוֹל בְּרָעָה.<BR>
<A NAME="15"> </A>
<B>טו</B>  אֲרִי-נֹהֵם, וְדֹב שׁוֹקֵק--    מוֹשֵׁל רָשָׁע, עַל עַם-דָּל.<BR>
<A NAME="16"> </A>
<B>טז</B>  נָגִיד--חֲסַר תְּבוּנוֹת, וְרַב מַעֲשַׁקּוֹת;    שנאי (שֹׂנֵא) בֶצַע, יַאֲרִיךְ יָמִים.</P>
<A NAME="17"> </A>
<P><B>יז</B>  אָ<SMALL>דָ</SMALL>ם, עָשֻׁק בְּדַם-נָפֶשׁ--    עַד-בּוֹר יָנוּס, אַל-יִתְמְכוּ-בוֹ.<BR>
<A NAME="18"> </A>
<B>יח</B>  הוֹלֵךְ תָּמִים, יִוָּשֵׁעַ;    וְנֶעְקַשׁ דְּרָכַיִם, יִפּוֹל בְּאֶחָת.<BR>
<A NAME="19"> </A>
<B>יט</B>  עֹבֵד אַדְמָתוֹ, יִשְׂבַּע-לָחֶם;    וּמְרַדֵּף רֵיקִים, יִשְׂבַּע-רִישׁ.<BR>
<A NAME="20"> </A>
<B>כ</B>  אִישׁ אֱמוּנוֹת, רַב-בְּרָכוֹת;    וְאָץ לְהַעֲשִׁיר, לֹא יִנָּקֶה.<BR>
<A NAME="21"> </A>
<B>כא</B>  הַכֵּר-פָּנִים לֹא-טוֹב;    וְעַל-פַּת-לֶחֶם, יִפְשַׁע-גָּבֶר.<BR>
<A NAME="22"> </A>
<B>כב</B>  נִבְהָל לַהוֹן--אִישׁ, רַע עָיִן;    וְלֹא-יֵדַע, כִּי-חֶסֶר יְבֹאֶנּוּ.<BR>
<A NAME="23"> </A>
<B>כג</B>  מוֹכִיחַ אָדָם אַחֲרַי, חֵן יִמְצָא--    מִמַּחֲלִיק לָשׁוֹן.<BR>
<A NAME="24"> </A>
<B>כד</B>  גּוֹזֵל, אָבִיו וְאִמּוֹ--וְאֹמֵר אֵין-פָּשַׁע:    חָבֵר הוּא, לְאִישׁ מַשְׁחִית.<BR>
<A NAME="25"> </A>
<B>כה</B>  רְחַב-נֶפֶשׁ, יְגָרֶה מָדוֹן;    וּבֹטֵחַ עַל-יְהוָה יְדֻשָּׁן.<BR>
<A NAME="26"> </A>
<B>כו</B>  בּוֹטֵחַ בְּלִבּוֹ, הוּא כְסִיל;    וְהוֹלֵךְ בְּחָכְמָה, הוּא יִמָּלֵט.<BR>
<A NAME="27"> </A>
<B>כז</B>  נוֹתֵן לָרָשׁ, אֵין מַחְסוֹר;    וּמַעְלִים עֵינָיו, רַב-מְאֵרוֹת.<BR>
<A NAME="28"> </A>
<B>כח</B>  בְּקוּם רְשָׁעִים, יִסָּתֵר אָדָם;    וּבְאָבְדָם, יִרְבּוּ צַדִּיקִים.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
<A HREF="t2816.htm">טז</A>
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
כח
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2828')</SCRIPT></P>
</BODY></HTML>
