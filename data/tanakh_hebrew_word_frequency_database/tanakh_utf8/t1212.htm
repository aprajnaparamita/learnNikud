<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק יב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
יב
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1212.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק יב</H1>

<A NAME="1"> </A>
<P><B>א</B> וַיְהִי דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם, בְּתוֹךְ בֵּית-הַמֶּרִי אַתָּה יֹשֵׁב:  אֲשֶׁר עֵינַיִם לָהֶם לִרְאוֹת וְלֹא רָאוּ, אָזְנַיִם לָהֶם לִשְׁמֹעַ וְלֹא שָׁמֵעוּ--כִּי בֵּית מְרִי, הֵם. 
<A NAME="3"> </A>
<B>ג</B> וְאַתָּה בֶן-אָדָם, עֲשֵׂה לְךָ כְּלֵי גוֹלָה, וּגְלֵה יוֹמָם, לְעֵינֵיהֶם; וְגָלִיתָ מִמְּקוֹמְךָ אֶל-מָקוֹם אַחֵר, לְעֵינֵיהֶם--אוּלַי יִרְאוּ, כִּי בֵּית מְרִי הֵמָּה. 
<A NAME="4"> </A>
<B>ד</B> וְהוֹצֵאתָ כֵלֶיךָ כִּכְלֵי גוֹלָה, יוֹמָם--לְעֵינֵיהֶם; וְאַתָּה, תֵּצֵא בָעֶרֶב לְעֵינֵיהֶם, כְּמוֹצָאֵי, גּוֹלָה. 
<A NAME="5"> </A>
<B>ה</B> לְעֵינֵיהֶם, חֲתָר-לְךָ בַקִּיר; וְהוֹצֵאתָ, בּוֹ. 
<A NAME="6"> </A>
<B>ו</B> לְעֵינֵיהֶם עַל-כָּתֵף תִּשָּׂא, בָּעֲלָטָה תוֹצִיא--פָּנֶיךָ תְכַסֶּה, וְלֹא תִרְאֶה אֶת-הָאָרֶץ:  כִּי-מוֹפֵת נְתַתִּיךָ, לְבֵית יִשְׂרָאֵל. 
<A NAME="7"> </A>
<B>ז</B> וָאַעַשׂ כֵּן, כַּאֲשֶׁר צֻוֵּיתִי, כֵּלַי הוֹצֵאתִי כִּכְלֵי גוֹלָה יוֹמָם, וּבָעֶרֶב חָתַרְתִּי-לִי בַקִּיר בְּיָד; בָּעֲלָטָה הוֹצֵאתִי עַל-כָּתֵף נָשָׂאתִי, לְעֵינֵיהֶם.  {פ}<BR>
<A NAME="8"> </A>
<B>ח</B> וַיְהִי דְבַר-יְהוָה אֵלַי, בַּבֹּקֶר לֵאמֹר. 
<A NAME="9"> </A>
<B>ט</B> בֶּן-אָדָם, הֲלֹא אָמְרוּ אֵלֶיךָ בֵּית יִשְׂרָאֵל בֵּית הַמֶּרִי:  מָה, אַתָּה עֹשֶׂה. 
<A NAME="10"> </A>
<B>י</B> אֱמֹר אֲלֵיהֶם, כֹּה אָמַר אֲדֹנָי יְהוִה:  הַנָּשִׂיא הַמַּשָּׂא הַזֶּה, בִּירוּשָׁלִַם, וְכָל-בֵּית יִשְׂרָאֵל, אֲשֶׁר-הֵמָּה בְתוֹכָם. 
<A NAME="11"> </A>
<B>יא</B> אֱמֹר, אֲנִי מוֹפֶתְכֶם:  כַּאֲשֶׁר עָשִׂיתִי, כֵּן יֵעָשֶׂה לָהֶם--בַּגּוֹלָה בַשְּׁבִי, יֵלֵכוּ. 
<A NAME="12"> </A>
<B>יב</B> וְהַנָּשִׂיא אֲשֶׁר-בְּתוֹכָם אֶל-כָּתֵף יִשָּׂא, בָּעֲלָטָה וְיֵצֵא--בַּקִּיר יַחְתְּרוּ, לְהוֹצִיא בוֹ; פָּנָיו יְכַסֶּה--יַעַן אֲשֶׁר לֹא-יִרְאֶה לַעַיִן הוּא, אֶת-הָאָרֶץ. 
<A NAME="13"> </A>
<B>יג</B> וּפָרַשְׂתִּי אֶת-רִשְׁתִּי עָלָיו, וְנִתְפַּשׂ בִּמְצוּדָתִי; וְהֵבֵאתִי אֹתוֹ בָבֶלָה אֶרֶץ כַּשְׂדִּים, וְאוֹתָהּ לֹא-יִרְאֶה וְשָׁם יָמוּת. 
<A NAME="14"> </A>
<B>יד</B> וְכֹל אֲשֶׁר סְבִיבֹתָיו עֶזְרֹה וְכָל-אֲגַפָּיו, אֱזָרֶה לְכָל-רוּחַ; וְחֶרֶב, אָרִיק אַחֲרֵיהֶם. 
<A NAME="15"> </A>
<B>טו</B> וְיָדְעוּ, כִּי-אֲנִי יְהוָה, בַּהֲפִיצִי אוֹתָם בַּגּוֹיִם, וְזֵרִיתִי אוֹתָם בָּאֲרָצוֹת. 
<A NAME="16"> </A>
<B>טז</B> וְהוֹתַרְתִּי מֵהֶם אַנְשֵׁי מִסְפָּר, מֵחֶרֶב מֵרָעָב וּמִדָּבֶר--לְמַעַן יְסַפְּרוּ אֶת-כָּל-תּוֹעֲבוֹתֵיהֶם, בַּגּוֹיִם אֲשֶׁר-בָּאוּ שָׁם, וְיָדְעוּ, כִּי-אֲנִי יְהוָה.  {פ}<BR>
<A NAME="17"> </A>
<B>יז</B> וַיְהִי דְבַר-יְהוָה, אֵלַי לֵאמֹר. 
<A NAME="18"> </A>
<B>יח</B> בֶּן-אָדָם, לַחְמְךָ בְּרַעַשׁ תֹּאכֵל; וּמֵימֶיךָ, בְּרָגְזָה וּבִדְאָגָה תִּשְׁתֶּה. 
<A NAME="19"> </A>
<B>יט</B> וְאָמַרְתָּ אֶל-עַם הָאָרֶץ כֹּה-אָמַר אֲדֹנָי יְהוִה לְיוֹשְׁבֵי יְרוּשָׁלִַם, אֶל-אַדְמַת יִשְׂרָאֵל, לַחְמָם בִּדְאָגָה יֹאכֵלוּ, וּמֵימֵיהֶם בְּשִׁמָּמוֹן יִשְׁתּוּ--לְמַעַן תֵּשַׁם אַרְצָהּ, מִמְּלֹאָהּ, מֵחֲמַס, כָּל-הַיֹּשְׁבִים בָּהּ. 
<A NAME="20"> </A>
<B>כ</B> וְהֶעָרִים הַנּוֹשָׁבוֹת תֶּחֱרַבְנָה, וְהָאָרֶץ שְׁמָמָה תִהְיֶה; וִידַעְתֶּם, כִּי-אֲנִי יְהוָה.  {פ}<BR>
<A NAME="21"> </A>
<B>כא</B> וַיְהִי דְבַר-יְהוָה, אֵלַי לֵאמֹר. 
<A NAME="22"> </A>
<B>כב</B> בֶּן-אָדָם, מָה-הַמָּשָׁל הַזֶּה לָכֶם, עַל-אַדְמַת יִשְׂרָאֵל, לֵאמֹר:  יַאַרְכוּ, הַיָּמִים, וְאָבַד, כָּל-חָזוֹן. 
<A NAME="23"> </A>
<B>כג</B> לָכֵן אֱמֹר אֲלֵיהֶם, כֹּה-אָמַר אֲדֹנָי יְהוִה, הִשְׁבַּתִּי אֶת-הַמָּשָׁל הַזֶּה, וְלֹא-יִמְשְׁלוּ אֹתוֹ עוֹד בְּיִשְׂרָאֵל:  כִּי, אִם-דַּבֵּר אֲלֵיהֶם, קָרְבוּ הַיָּמִים, וּדְבַר כָּל-חָזוֹן. 
<A NAME="24"> </A>
<B>כד</B> כִּי לֹא יִהְיֶה עוֹד, כָּל-חֲזוֹן שָׁוְא--וּמִקְסַם חָלָק:  בְּתוֹךְ, בֵּית יִשְׂרָאֵל. 
<A NAME="25"> </A>
<B>כה</B> כִּי אֲנִי יְהוָה, אֲדַבֵּר אֵת אֲשֶׁר אֲדַבֵּר דָּבָר וְיֵעָשֶׂה--לֹא תִמָּשֵׁךְ, עוֹד:  כִּי בִימֵיכֶם בֵּית הַמֶּרִי, אֲדַבֵּר דָּבָר וַעֲשִׂיתִיו, נְאֻם, אֲדֹנָי יְהוִה.  {פ}<BR>
<A NAME="26"> </A>
<B>כו</B> וַיְהִי דְבַר-יְהוָה, אֵלַי לֵאמֹר. 
<A NAME="27"> </A>
<B>כז</B> בֶּן-אָדָם, הִנֵּה בֵית-יִשְׂרָאֵל אֹמְרִים, הֶחָזוֹן אֲשֶׁר-הוּא חֹזֶה, לְיָמִים רַבִּים; וּלְעִתִּים רְחוֹקוֹת, הוּא נִבָּא. 
<A NAME="28"> </A>
<B>כח</B> לָכֵן אֱמֹר אֲלֵיהֶם, כֹּה אָמַר אֲדֹנָי יְהוִה, לֹא-תִמָּשֵׁךְ עוֹד, כָּל-דְּבָרָי--אֲשֶׁר אֲדַבֵּר דָּבָר וְיֵעָשֶׂה, נְאֻם אֲדֹנָי יְהוִה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
יב
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1212')</SCRIPT></P>
</BODY></HTML>
