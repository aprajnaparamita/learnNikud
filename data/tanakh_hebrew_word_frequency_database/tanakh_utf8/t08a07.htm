<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל א פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
ז
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
<BR>
 <BR>
<A HREF="http://www.mechon-mamre.org/mp3/t08a07.mp3" TARGET="_blank">האזנה לפרק זה</A>
</P>
<HR>

<H1>שמואל א פרק ז</H1>

<A NAME="1"> </A>
<P><B>א</B> וַיָּבֹאוּ אַנְשֵׁי קִרְיַת יְעָרִים, וַיַּעֲלוּ אֶת-אֲרוֹן יְהוָה, וַיָּבִאוּ אֹתוֹ, אֶל-בֵּית אֲבִינָדָב בַּגִּבְעָה; וְאֶת-אֶלְעָזָר בְּנוֹ קִדְּשׁוּ, לִשְׁמֹר אֶת-אֲרוֹן יְהוָה.  {פ}<BR>
<A NAME="2"> </A>
<B>ב</B> וַיְהִי, מִיּוֹם שֶׁבֶת הָאָרוֹן בְּקִרְיַת יְעָרִים, וַיִּרְבּוּ הַיָּמִים, וַיִּהְיוּ עֶשְׂרִים שָׁנָה; וַיִּנָּהוּ כָּל-בֵּית יִשְׂרָאֵל, אַחֲרֵי יְהוָה.  {ס} 
<A NAME="3"> </A>
<B>ג</B> וַיֹּאמֶר שְׁמוּאֵל, אֶל-כָּל-בֵּית יִשְׂרָאֵל לֵאמֹר, אִם-בְּכָל-לְבַבְכֶם אַתֶּם שָׁבִים אֶל-יְהוָה, הָסִירוּ אֶת-אֱלֹהֵי הַנֵּכָר מִתּוֹכְכֶם וְהָעַשְׁתָּרוֹת; וְהָכִינוּ לְבַבְכֶם אֶל-יְהוָה וְעִבְדֻהוּ לְבַדּוֹ, וְיַצֵּל אֶתְכֶם מִיַּד פְּלִשְׁתִּים. 
<A NAME="4"> </A>
<B>ד</B> וַיָּסִירוּ בְּנֵי יִשְׂרָאֵל, אֶת-הַבְּעָלִים וְאֶת-הָעַשְׁתָּרֹת; וַיַּעַבְדוּ אֶת-יְהוָה, לְבַדּוֹ.  {פ}<BR>
<A NAME="5"> </A>
<B>ה</B> וַיֹּאמֶר שְׁמוּאֵל, קִבְצוּ אֶת-כָּל-יִשְׂרָאֵל הַמִּצְפָּתָה; וְאֶתְפַּלֵּל בַּעַדְכֶם, אֶל-יְהוָה. 
<A NAME="6"> </A>
<B>ו</B> וַיִּקָּבְצוּ הַמִּצְפָּתָה וַיִּשְׁאֲבוּ-מַיִם וַיִּשְׁפְּכוּ לִפְנֵי יְהוָה, וַיָּצוּמוּ בַּיּוֹם הַהוּא, וַיֹּאמְרוּ שָׁם, חָטָאנוּ לַיהוָה; וַיִּשְׁפֹּט שְׁמוּאֵל אֶת-בְּנֵי יִשְׂרָאֵל, בַּמִּצְפָּה. 
<A NAME="7"> </A>
<B>ז</B> וַיִּשְׁמְעוּ פְלִשְׁתִּים, כִּי-הִתְקַבְּצוּ בְנֵי-יִשְׂרָאֵל הַמִּצְפָּתָה, וַיַּעֲלוּ סַרְנֵי-פְלִשְׁתִּים, אֶל-יִשְׂרָאֵל; וַיִּשְׁמְעוּ בְּנֵי יִשְׂרָאֵל, וַיִּרְאוּ מִפְּנֵי פְלִשְׁתִּים. 
<A NAME="8"> </A>
<B>ח</B> וַיֹּאמְרוּ בְנֵי-יִשְׂרָאֵל, אֶל-שְׁמוּאֵל, אַל-תַּחֲרֵשׁ מִמֶּנּוּ, מִזְּעֹק אֶל-יְהוָה אֱלֹהֵינוּ; וְיֹשִׁעֵנוּ, מִיַּד פְּלִשְׁתִּים. 
<A NAME="9"> </A>
<B>ט</B> וַיִּקַּח שְׁמוּאֵל, טְלֵה חָלָב אֶחָד, ויעלה (וַיַּעֲלֵהוּ) עוֹלָה כָּלִיל, לַיהוָה; וַיִּזְעַק שְׁמוּאֵל אֶל-יְהוָה בְּעַד יִשְׂרָאֵל, וַיַּעֲנֵהוּ יְהוָה. 
<A NAME="10"> </A>
<B>י</B> וַיְהִי שְׁמוּאֵל, מַעֲלֶה הָעוֹלָה, וּפְלִשְׁתִּים נִגְּשׁוּ, לַמִּלְחָמָה בְּיִשְׂרָאֵל; וַיַּרְעֵם יְהוָה בְּקוֹל-גָּדוֹל בַּיּוֹם הַהוּא עַל-פְּלִשְׁתִּים, וַיְהֻמֵּם, וַיִּנָּגְפוּ, לִפְנֵי יִשְׂרָאֵל. 
<A NAME="11"> </A>
<B>יא</B> וַיֵּצְאוּ אַנְשֵׁי יִשְׂרָאֵל, מִן-הַמִּצְפָּה, וַיִּרְדְּפוּ, אֶת-פְּלִשְׁתִּים; וַיַּכּוּם, עַד-מִתַּחַת לְבֵית כָּר. 
<A NAME="12"> </A>
<B>יב</B> וַיִּקַּח שְׁמוּאֵל אֶבֶן אַחַת, וַיָּשֶׂם בֵּין-הַמִּצְפָּה וּבֵין הַשֵּׁן, וַיִּקְרָא אֶת-שְׁמָהּ, אֶבֶן הָעָזֶר; וַיֹּאמַר, עַד-הֵנָּה עֲזָרָנוּ יְהוָה. 
<A NAME="13"> </A>
<B>יג</B> וַיִּכָּנְעוּ, הַפְּלִשְׁתִּים, וְלֹא-יָסְפוּ עוֹד, לָבוֹא בִּגְבוּל יִשְׂרָאֵל; וַתְּהִי יַד-יְהוָה בַּפְּלִשְׁתִּים, כֹּל יְמֵי שְׁמוּאֵל. 
<A NAME="14"> </A>
<B>יד</B> וַתָּשֹׁבְנָה הֶעָרִים אֲשֶׁר לָקְחוּ-פְלִשְׁתִּים מֵאֵת יִשְׂרָאֵל לְיִשְׂרָאֵל, מֵעֶקְרוֹן וְעַד-גַּת, וְאֶת-גְּבוּלָן, הִצִּיל יִשְׂרָאֵל מִיַּד פְּלִשְׁתִּים; וַיְהִי שָׁלוֹם, בֵּין יִשְׂרָאֵל וּבֵין הָאֱמֹרִי. 
<A NAME="15"> </A>
<B>טו</B> וַיִּשְׁפֹּט שְׁמוּאֵל אֶת-יִשְׂרָאֵל, כֹּל יְמֵי חַיָּיו. 
<A NAME="16"> </A>
<B>טז</B> וְהָלַךְ, מִדֵּי שָׁנָה בְּשָׁנָה, וְסָבַב בֵּית-אֵל, וְהַגִּלְגָּל וְהַמִּצְפָּה; וְשָׁפַט, אֶת-יִשְׂרָאֵל--אֵת כָּל-הַמְּקוֹמוֹת, הָאֵלֶּה. 
<A NAME="17"> </A>
<B>יז</B> וּתְשֻׁבָתוֹ הָרָמָתָה כִּי-שָׁם בֵּיתוֹ, וְשָׁם שָׁפָט אֶת-יִשְׂרָאֵל; וַיִּבֶן-שָׁם מִזְבֵּחַ, לַיהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
ז
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
<A HREF="t08a19.htm">יט</A>
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t08a07')</SCRIPT></P>
</BODY></HTML>
