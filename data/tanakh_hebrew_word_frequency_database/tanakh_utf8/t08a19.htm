<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמואל א פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
יט
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
<BR>
 <BR>
<A HREF="http://www.mechon-mamre.org/mp3/t08a19.mp3" TARGET="_blank">האזנה לפרק זה</A>
</P>
<HR>

<H1>שמואל א פרק יט</H1>

<A NAME="1"> </A>
<P><B>א</B> וַיְדַבֵּר שָׁאוּל, אֶל-יוֹנָתָן בְּנוֹ וְאֶל-כָּל-עֲבָדָיו, לְהָמִית, אֶת-דָּוִד; וִיהוֹנָתָן, בֶּן-שָׁאוּל, חָפֵץ בְּדָוִד, מְאֹד. 
<A NAME="2"> </A>
<B>ב</B> וַיַּגֵּד יְהוֹנָתָן לְדָוִד לֵאמֹר, מְבַקֵּשׁ שָׁאוּל אָבִי לַהֲמִיתֶךָ; וְעַתָּה הִשָּׁמֶר-נָא בַבֹּקֶר, וְיָשַׁבְתָּ בַסֵּתֶר וְנַחְבֵּאתָ. 
<A NAME="3"> </A>
<B>ג</B> וַאֲנִי אֵצֵא וְעָמַדְתִּי לְיַד-אָבִי, בַּשָּׂדֶה אֲשֶׁר אַתָּה שָׁם, וַאֲנִי, אֲדַבֵּר בְּךָ אֶל-אָבִי; וְרָאִיתִי מָה, וְהִגַּדְתִּי לָךְ.  {ס} 
<A NAME="4"> </A>
<B>ד</B> וַיְדַבֵּר יְהוֹנָתָן בְּדָוִד טוֹב, אֶל-שָׁאוּל אָבִיו; וַיֹּאמֶר אֵלָיו אַל-יֶחֱטָא הַמֶּלֶךְ בְּעַבְדּוֹ בְדָוִד, כִּי לוֹא חָטָא לָךְ, וְכִי מַעֲשָׂיו, טוֹב-לְךָ מְאֹד. 
<A NAME="5"> </A>
<B>ה</B> וַיָּשֶׂם אֶת-נַפְשׁוֹ בְכַפּוֹ וַיַּךְ אֶת-הַפְּלִשְׁתִּי, וַיַּעַשׂ יְהוָה תְּשׁוּעָה גְדוֹלָה לְכָל-יִשְׂרָאֵל--רָאִיתָ, וַתִּשְׂמָח; וְלָמָּה תֶחֱטָא בְּדָם נָקִי, לְהָמִית אֶת-דָּוִד חִנָּם. 
<A NAME="6"> </A>
<B>ו</B> וַיִּשְׁמַע שָׁאוּל, בְּקוֹל יְהוֹנָתָן; וַיִּשָּׁבַע שָׁאוּל, חַי-יְהוָה אִם-יוּמָת. 
<A NAME="7"> </A>
<B>ז</B> וַיִּקְרָא יְהוֹנָתָן, לְדָוִד, וַיַּגֶּד-לוֹ יְהוֹנָתָן, אֵת כָּל-הַדְּבָרִים הָאֵלֶּה; וַיָּבֵא יְהוֹנָתָן אֶת-דָּוִד אֶל-שָׁאוּל, וַיְהִי לְפָנָיו כְּאֶתְמוֹל שִׁלְשׁוֹם.  {ס} 
<A NAME="8"> </A>
<B>ח</B> וַתּוֹסֶף הַמִּלְחָמָה, לִהְיוֹת; וַיֵּצֵא דָוִד וַיִּלָּחֶם בַּפְּלִשְׁתִּים, וַיַּךְ בָּהֶם מַכָּה גְדוֹלָה, וַיָּנֻסוּ, מִפָּנָיו. 
<A NAME="9"> </A>
<B>ט</B> וַתְּהִי רוּחַ יְהוָה רָעָה, אֶל-שָׁאוּל, וְהוּא בְּבֵיתוֹ יֹשֵׁב, וַחֲנִיתוֹ בְּיָדוֹ; וְדָוִד, מְנַגֵּן בְּיָד. 
<A NAME="10"> </A>
<B>י</B> וַיְבַקֵּשׁ שָׁאוּל לְהַכּוֹת בַּחֲנִית, בְּדָוִד וּבַקִּיר, וַיִּפְטַר מִפְּנֵי שָׁאוּל, וַיַּךְ אֶת-הַחֲנִית בַּקִּיר; וְדָוִד נָס וַיִּמָּלֵט, בַּלַּיְלָה הוּא.  {פ}<BR>
<A NAME="11"> </A>
<B>יא</B> וַיִּשְׁלַח שָׁאוּל מַלְאָכִים אֶל-בֵּית דָּוִד, לְשָׁמְרוֹ, וְלַהֲמִיתוֹ, בַּבֹּקֶר; וַתַּגֵּד לְדָוִד, מִיכַל אִשְׁתּוֹ לֵאמֹר, אִם-אֵינְךָ מְמַלֵּט אֶת-נַפְשְׁךָ הַלַּיְלָה, מָחָר אַתָּה מוּמָת. 
<A NAME="12"> </A>
<B>יב</B> וַתֹּרֶד מִיכַל אֶת-דָּוִד, בְּעַד הַחַלּוֹן; וַיֵּלֶךְ וַיִּבְרַח, וַיִּמָּלֵט. 
<A NAME="13"> </A>
<B>יג</B> וַתִּקַּח מִיכַל אֶת-הַתְּרָפִים, וַתָּשֶׂם אֶל-הַמִּטָּה, וְאֵת כְּבִיר הָעִזִּים, שָׂמָה מְרַאֲשֹׁתָיו; וַתְּכַס, בַּבָּגֶד.  {ס} 
<A NAME="14"> </A>
<B>יד</B> וַיִּשְׁלַח שָׁאוּל מַלְאָכִים, לָקַחַת אֶת-דָּוִד; וַתֹּאמֶר, חֹלֶה הוּא.  {ס} 
<A NAME="15"> </A>
<B>טו</B> וַיִּשְׁלַח שָׁאוּל אֶת-הַמַּלְאָכִים, לִרְאוֹת אֶת-דָּוִד לֵאמֹר:  הַעֲלוּ אֹתוֹ בַמִּטָּה אֵלַי, לַהֲמִתוֹ. 
<A NAME="16"> </A>
<B>טז</B> וַיָּבֹאוּ, הַמַּלְאָכִים, וְהִנֵּה הַתְּרָפִים, אֶל-הַמִּטָּה; וּכְבִיר הָעִזִּים, מְרַאֲשֹׁתָיו.  {ס} 
<A NAME="17"> </A>
<B>יז</B> וַיֹּאמֶר שָׁאוּל אֶל-מִיכַל, לָמָּה כָּכָה רִמִּיתִנִי, וַתְּשַׁלְּחִי אֶת-אֹיְבִי, וַיִּמָּלֵט; וַתֹּאמֶר מִיכַל אֶל-שָׁאוּל, הוּא-אָמַר אֵלַי שַׁלְּחִנִי לָמָה אֲמִיתֵךְ. 
<A NAME="18"> </A>
<B>יח</B> וְדָוִד בָּרַח וַיִּמָּלֵט, וַיָּבֹא אֶל-שְׁמוּאֵל הָרָמָתָה, וַיַּגֶּד-לוֹ, אֵת כָּל-אֲשֶׁר עָשָׂה-לוֹ שָׁאוּל; וַיֵּלֶךְ הוּא וּשְׁמוּאֵל, וַיֵּשְׁבוּ בנוית (בְּנָיוֹת). 
<A NAME="19"> </A>
<B>יט</B> וַיֻּגַּד לְשָׁאוּל, לֵאמֹר:  הִנֵּה דָוִד, בנוית (בְּנָיוֹת) בָּרָמָה. 
<A NAME="20"> </A>
<B>כ</B> וַיִּשְׁלַח שָׁאוּל מַלְאָכִים, לָקַחַת אֶת-דָּוִד, וַיַּרְא אֶת-לַהֲקַת הַנְּבִיאִים נִבְּאִים, וּשְׁמוּאֵל עֹמֵד נִצָּב עֲלֵיהֶם; וַתְּהִי עַל-מַלְאֲכֵי שָׁאוּל, רוּחַ אֱלֹהִים, וַיִּתְנַבְּאוּ, גַּם-הֵמָּה. 
<A NAME="21"> </A>
<B>כא</B> וַיַּגִּדוּ לְשָׁאוּל, וַיִּשְׁלַח מַלְאָכִים אֲחֵרִים, וַיִּתְנַבְּאוּ, גַּם-הֵמָּה;  {ס}  וַיֹּסֶף שָׁאוּל, וַיִּשְׁלַח מַלְאָכִים שְׁלִשִׁים, וַיִּתְנַבְּאוּ, גַּם-הֵמָּה. 
<A NAME="22"> </A>
<B>כב</B> וַיֵּלֶךְ גַּם-הוּא הָרָמָתָה, וַיָּבֹא עַד-בּוֹר הַגָּדוֹל אֲשֶׁר בַּשֶּׂכוּ, וַיִּשְׁאַל וַיֹּאמֶר, אֵיפֹה שְׁמוּאֵל וְדָוִד; וַיֹּאמֶר, הִנֵּה בנוית (בְּנָיוֹת) בָּרָמָה. 
<A NAME="23"> </A>
<B>כג</B> וַיֵּלֶךְ שָׁם, אֶל-נוית (נָיוֹת) בָּרָמָה; וַתְּהִי עָלָיו גַּם-הוּא רוּחַ אֱלֹהִים, וַיֵּלֶךְ הָלוֹךְ וַיִּתְנַבֵּא, עַד-בֹּאוֹ, בנוית (בְּנָיוֹת) בָּרָמָה. 
<A NAME="24"> </A>
<B>כד</B> וַיִּפְשַׁט גַּם-הוּא בְּגָדָיו, וַיִּתְנַבֵּא גַם-הוּא לִפְנֵי שְׁמוּאֵל, וַיִּפֹּל עָרֹם, כָּל-הַיּוֹם הַהוּא וְכָל-הַלָּיְלָה; עַל-כֵּן, יֹאמְרוּ--הֲגַם שָׁאוּל, בַּנְּבִיאִם.  {פ}</P>

<HR>
<P CLASS=s>
<A HREF="t0.htm">תנ"ך</A> -
שמואל - <A HREF="t08.htm">הכול</A><BR>שמואל א פרק
<A HREF="t08a01.htm">א</A>
<A HREF="t08a02.htm">ב</A>
<A HREF="t08a03.htm">ג</A>
<A HREF="t08a04.htm">ד</A>
<A HREF="t08a05.htm">ה</A>
<A HREF="t08a06.htm">ו</A>
<A HREF="t08a07.htm">ז</A>
<A HREF="t08a08.htm">ח</A>
<A HREF="t08a09.htm">ט</A>
<A HREF="t08a10.htm">י</A>
<A HREF="t08a11.htm">יא</A>
<A HREF="t08a12.htm">יב</A>
<A HREF="t08a13.htm">יג</A>
<A HREF="t08a14.htm">יד</A>
<A HREF="t08a15.htm">טו</A>
<A HREF="t08a16.htm">טז</A>
<A HREF="t08a17.htm">יז</A>
<A HREF="t08a18.htm">יח</A>
יט
<A HREF="t08a20.htm">כ</A>
<A HREF="t08a21.htm">כא</A>
<A HREF="t08a22.htm">כב</A>
<A HREF="t08a23.htm">כג</A>
<A HREF="t08a24.htm">כד</A>
<A HREF="t08a25.htm">כה</A>
<A HREF="t08a26.htm">כו</A>
<A HREF="t08a27.htm">כז</A>
<A HREF="t08a28.htm">כח</A>
<A HREF="t08a29.htm">כט</A>
<A HREF="t08a30.htm">ל</A>
<A HREF="t08a31.htm">לא</A>
- שמואל ב פרק
<A HREF="t08b01.htm">א</A>
<A HREF="t08b02.htm">ב</A>
<A HREF="t08b03.htm">ג</A>
<A HREF="t08b04.htm">ד</A>
<A HREF="t08b05.htm">ה</A>
<A HREF="t08b06.htm">ו</A>
<A HREF="t08b07.htm">ז</A>
<A HREF="t08b08.htm">ח</A>
<A HREF="t08b09.htm">ט</A>
<A HREF="t08b10.htm">י</A>
<A HREF="t08b11.htm">יא</A>
<A HREF="t08b12.htm">יב</A>
<A HREF="t08b13.htm">יג</A>
<A HREF="t08b14.htm">יד</A>
<A HREF="t08b15.htm">טו</A>
<A HREF="t08b16.htm">טז</A>
<A HREF="t08b17.htm">יז</A>
<A HREF="t08b18.htm">יח</A>
<A HREF="t08b19.htm">יט</A>
<A HREF="t08b20.htm">כ</A>
<A HREF="t08b21.htm">כא</A>
<A HREF="t08b22.htm">כב</A>
<A HREF="t08b23.htm">כג</A>
<A HREF="t08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t08a19')</SCRIPT></P>
</BODY></HTML>
