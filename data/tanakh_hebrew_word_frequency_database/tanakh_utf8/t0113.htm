<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - בראשית פרק יג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
<A HREF="t0101.htm">א</A>
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
יג
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
<A HREF="t0125.htm">כה</A>
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
<BR>
 <BR>
<A HREF="http://www.mechon-mamre.org/mp3/t0113.mp3" TARGET="_blank">האזנה לפרק זה</A>
</P>
<HR>

<H1>בראשית פרק יג</H1>

<A NAME="1"> </A>
<P><B>א</B> וַיַּעַל אַבְרָם מִמִּצְרַיִם הוּא וְאִשְׁתּוֹ וְכָל-אֲשֶׁר-לוֹ, וְלוֹט עִמּוֹ--הַנֶּגְבָּה. 
<A NAME="2"> </A>
<B>ב</B> וְאַבְרָם, כָּבֵד מְאֹד, בַּמִּקְנֶה, בַּכֶּסֶף וּבַזָּהָב. 
<A NAME="3"> </A>
<B>ג</B> וַיֵּלֶךְ, לְמַסָּעָיו, מִנֶּגֶב, וְעַד-בֵּית-אֵל--עַד-הַמָּקוֹם, אֲשֶׁר-הָיָה שָׁם אָהֳלֹה בַּתְּחִלָּה, בֵּין בֵּית-אֵל, וּבֵין הָעָי. 
<A NAME="4"> </A>
<B>ד</B> אֶל-מְקוֹם, הַמִּזְבֵּחַ, אֲשֶׁר-עָשָׂה שָׁם, בָּרִאשֹׁנָה; וַיִּקְרָא שָׁם אַבְרָם, בְּשֵׁם יְהוָה. 
<A NAME="5"> </A>
<B>ה</B> וְגַם-לְלוֹט--הַהֹלֵךְ, אֶת-אַבְרָם:  הָיָה צֹאן-וּבָקָר, וְאֹהָלִים. 
<A NAME="6"> </A>
<B>ו</B> וְלֹא-נָשָׂא אֹתָם הָאָרֶץ, לָשֶׁבֶת יַחְדָּו:  כִּי-הָיָה רְכוּשָׁם רָב, וְלֹא יָכְלוּ לָשֶׁבֶת יַחְדָּו. 
<A NAME="7"> </A>
<B>ז</B> וַיְהִי-רִיב, בֵּין רֹעֵי מִקְנֵה-אַבְרָם, וּבֵין, רֹעֵי מִקְנֵה-לוֹט; וְהַכְּנַעֲנִי, וְהַפְּרִזִּי, אָז, יֹשֵׁב בָּאָרֶץ. 
<A NAME="8"> </A>
<B>ח</B> וַיֹּאמֶר אַבְרָם אֶל-לוֹט, אַל-נָא תְהִי מְרִיבָה בֵּינִי וּבֵינֶךָ, וּבֵין רֹעַי, וּבֵין רֹעֶיךָ:  כִּי-אֲנָשִׁים אַחִים, אֲנָחְנוּ. 
<A NAME="9"> </A>
<B>ט</B> הֲלֹא כָל-הָאָרֶץ לְפָנֶיךָ, הִפָּרֶד נָא מֵעָלָי:  אִם-הַשְּׂמֹאל וְאֵימִנָה, וְאִם-הַיָּמִין וְאַשְׂמְאִילָה. 
<A NAME="10"> </A>
<B>י</B> וַיִּשָּׂא-לוֹט אֶת-עֵינָיו, וַיַּרְא אֶת-כָּל-כִּכַּר הַיַּרְדֵּן, כִּי כֻלָּהּ, מַשְׁקֶה--לִפְנֵי שַׁחֵת יְהוָה, אֶת-סְדֹם וְאֶת-עֲמֹרָה, כְּגַן-יְהוָה כְּאֶרֶץ מִצְרַיִם, בֹּאֲכָה צֹעַר. 
<A NAME="11"> </A>
<B>יא</B> וַיִּבְחַר-לוֹ לוֹט, אֵת כָּל-כִּכַּר הַיַּרְדֵּן, וַיִּסַּע לוֹט, מִקֶּדֶם; וַיִּפָּרְדוּ, אִישׁ מֵעַל אָחִיו. 
<A NAME="12"> </A>
<B>יב</B> אַבְרָם, יָשַׁב בְּאֶרֶץ-כְּנָעַן; וְלוֹט, יָשַׁב בְּעָרֵי הַכִּכָּר, וַיֶּאֱהַל, עַד-סְדֹם. 
<A NAME="13"> </A>
<B>יג</B> וְאַנְשֵׁי סְדֹם, רָעִים וְחַטָּאִים, לַיהוָה, מְאֹד. 
<A NAME="14"> </A>
<B>יד</B> וַיהוָה אָמַר אֶל-אַבְרָם, אַחֲרֵי הִפָּרֶד-לוֹט מֵעִמּוֹ, שָׂא נָא עֵינֶיךָ וּרְאֵה, מִן-הַמָּקוֹם אֲשֶׁר-אַתָּה שָׁם--צָפֹנָה וָנֶגְבָּה, וָקֵדְמָה וָיָמָּה. 
<A NAME="15"> </A>
<B>טו</B> כִּי אֶת-כָּל-הָאָרֶץ אֲשֶׁר-אַתָּה רֹאֶה, לְךָ אֶתְּנֶנָּה, וּלְזַרְעֲךָ, עַד-עוֹלָם. 
<A NAME="16"> </A>
<B>טז</B> וְשַׂמְתִּי אֶת-זַרְעֲךָ, כַּעֲפַר הָאָרֶץ:  אֲשֶׁר אִם-יוּכַל אִישׁ, לִמְנוֹת אֶת-עֲפַר הָאָרֶץ--גַּם-זַרְעֲךָ, יִמָּנֶה. 
<A NAME="17"> </A>
<B>יז</B> קוּם הִתְהַלֵּךְ בָּאָרֶץ, לְאָרְכָּהּ וּלְרָחְבָּהּ:  כִּי לְךָ, אֶתְּנֶנָּה. 
<A NAME="18"> </A>
<B>יח</B> וַיֶּאֱהַל אַבְרָם, וַיָּבֹא וַיֵּשֶׁב בְּאֵלֹנֵי מַמְרֵא--אֲשֶׁר בְּחֶבְרוֹן; וַיִּבֶן-שָׁם מִזְבֵּחַ, לַיהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
בראשית - <A HREF="t01.htm">הכול</A><BR>פרק
<A HREF="t0101.htm">א</A>
<A HREF="t0102.htm">ב</A>
<A HREF="t0103.htm">ג</A>
<A HREF="t0104.htm">ד</A>
<A HREF="t0105.htm">ה</A>
<A HREF="t0106.htm">ו</A>
<A HREF="t0107.htm">ז</A>
<A HREF="t0108.htm">ח</A>
<A HREF="t0109.htm">ט</A>
<A HREF="t0110.htm">י</A>
<A HREF="t0111.htm">יא</A>
<A HREF="t0112.htm">יב</A>
יג
<A HREF="t0114.htm">יד</A>
<A HREF="t0115.htm">טו</A>
<A HREF="t0116.htm">טז</A>
<A HREF="t0117.htm">יז</A>
<A HREF="t0118.htm">יח</A>
<A HREF="t0119.htm">יט</A>
<A HREF="t0120.htm">כ</A>
<A HREF="t0121.htm">כא</A>
<A HREF="t0122.htm">כב</A>
<A HREF="t0123.htm">כג</A>
<A HREF="t0124.htm">כד</A>
<A HREF="t0125.htm">כה</A>
<A HREF="t0126.htm">כו</A>
<A HREF="t0127.htm">כז</A>
<A HREF="t0128.htm">כח</A>
<A HREF="t0129.htm">כט</A>
<A HREF="t0130.htm">ל</A>
<A HREF="t0131.htm">לא</A>
<A HREF="t0132.htm">לב</A>
<A HREF="t0133.htm">לג</A>
<A HREF="t0134.htm">לד</A>
<A HREF="t0135.htm">לה</A>
<A HREF="t0136.htm">לו</A>
<A HREF="t0137.htm">לז</A>
<A HREF="t0138.htm">לח</A>
<A HREF="t0139.htm">לט</A>
<A HREF="t0140.htm">מ</A>
<A HREF="t0141.htm">מא</A>
<A HREF="t0142.htm">מב</A>
<A HREF="t0143.htm">מג</A>
<A HREF="t0144.htm">מד</A>
<A HREF="t0145.htm">מה</A>
<A HREF="t0146.htm">מו</A>
<A HREF="t0147.htm">מז</A>
<A HREF="t0148.htm">מח</A>
<A HREF="t0149.htm">מט</A>
<A HREF="t0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0113')</SCRIPT></P>
</BODY></HTML>
