<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ישעיהו פרק לד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
לד
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
<BR>
 <BR>
<A HREF="http://www.mechon-mamre.org/mp3/t1034.mp3" TARGET="_blank">האזנה לפרק זה</A>
</P>
<HR>

<H1>ישעיהו פרק לד</H1>

<A NAME="1"> </A>
<P><B>א</B> קִרְבוּ גוֹיִם לִשְׁמֹעַ, וּלְאֻמִּים הַקְשִׁיבוּ; תִּשְׁמַע הָאָרֶץ וּמְלֹאָהּ, תֵּבֵל וְכָל-צֶאֱצָאֶיהָ. 
<A NAME="2"> </A>
<B>ב</B> כִּי קֶצֶף לַיהוָה עַל-כָּל-הַגּוֹיִם, וְחֵמָה עַל-כָּל-צְבָאָם; הֶחֱרִימָם, נְתָנָם לַטָּבַח. 
<A NAME="3"> </A>
<B>ג</B> וְחַלְלֵיהֶם יֻשְׁלָכוּ, וּפִגְרֵיהֶם יַעֲלֶה בָאְשָׁם; וְנָמַסּוּ הָרִים, מִדָּמָם. 
<A NAME="4"> </A>
<B>ד</B> וְנָמַקּוּ כָּל-צְבָא הַשָּׁמַיִם, וְנָגֹלּוּ כַסֵּפֶר הַשָּׁמָיִם; וְכָל-צְבָאָם יִבּוֹל--כִּנְבֹל עָלֶה מִגֶּפֶן, וּכְנֹבֶלֶת מִתְּאֵנָה. 
<A NAME="5"> </A>
<B>ה</B> כִּי-רִוְּתָה בַשָּׁמַיִם, חַרְבִּי; הִנֵּה עַל-אֱדוֹם תֵּרֵד, וְעַל-עַם חֶרְמִי לְמִשְׁפָּט. 
<A NAME="6"> </A>
<B>ו</B> חֶרֶב לַיהוָה מָלְאָה דָם, הֻדַּשְׁנָה מֵחֵלֶב, מִדַּם כָּרִים וְעַתּוּדִים, מֵחֵלֶב כִּלְיוֹת אֵילִים:  כִּי זֶבַח לַיהוָה בְּבָצְרָה, וְטֶבַח גָּדוֹל בְּאֶרֶץ אֱדוֹם. 
<A NAME="7"> </A>
<B>ז</B> וְיָרְדוּ רְאֵמִים עִמָּם, וּפָרִים עִם-אַבִּירִים; וְרִוְּתָה אַרְצָם מִדָּם, וַעֲפָרָם מֵחֵלֶב יְדֻשָּׁן. 
<A NAME="8"> </A>
<B>ח</B> כִּי יוֹם נָקָם, לַיהוָה--שְׁנַת שִׁלּוּמִים, לְרִיב צִיּוֹן. 
<A NAME="9"> </A>
<B>ט</B> וְנֶהֶפְכוּ נְחָלֶיהָ לְזֶפֶת, וַעֲפָרָהּ לְגָפְרִית; וְהָיְתָה אַרְצָהּ, לְזֶפֶת בֹּעֵרָה. 
<A NAME="10"> </A>
<B>י</B> לַיְלָה וְיוֹמָם לֹא תִכְבֶּה, לְעוֹלָם יַעֲלֶה עֲשָׁנָהּ; מִדּוֹר לָדוֹר, תֶּחֱרָב--לְנֵצַח נְצָחִים, אֵין עֹבֵר בָּהּ. 
<A NAME="11"> </A>
<B>יא</B> וִירֵשׁוּהָ קָאַת וְקִפּוֹד, וְיַנְשׁוֹף וְעֹרֵב יִשְׁכְּנוּ-בָהּ; וְנָטָה עָלֶיהָ קַו-תֹהוּ, וְאַבְנֵי-בֹהוּ. 
<A NAME="12"> </A>
<B>יב</B> חֹרֶיהָ וְאֵין-שָׁם, מְלוּכָה יִקְרָאוּ; וְכָל-שָׂרֶיהָ, יִהְיוּ אָפֶס. 
<A NAME="13"> </A>
<B>יג</B> וְעָלְתָה אַרְמְנֹתֶיהָ סִירִים, קִמּוֹשׂ וָחוֹחַ בְּמִבְצָרֶיהָ; וְהָיְתָה נְוֵה תַנִּים, חָצִיר לִבְנוֹת יַעֲנָה. 
<A NAME="14"> </A>
<B>יד</B> וּפָגְשׁוּ צִיִּים אֶת-אִיִּים, וְשָׂעִיר עַל-רֵעֵהוּ יִקְרָא; אַךְ-שָׁם הִרְגִּיעָה לִּילִית, וּמָצְאָה לָהּ מָנוֹחַ. 
<A NAME="15"> </A>
<B>טו</B> שָׁמָּה קִנְּנָה קִפּוֹז וַתְּמַלֵּט, וּבָקְעָה וְדָגְרָה בְצִלָּהּ; אַךְ-שָׁם נִקְבְּצוּ דַיּוֹת, אִשָּׁה רְעוּתָהּ. 
<A NAME="16"> </A>
<B>טז</B> דִּרְשׁוּ מֵעַל-סֵפֶר יְהוָה, וּקְרָאוּ--אַחַת מֵהֵנָּה לֹא נֶעְדָּרָה, אִשָּׁה רְעוּתָהּ לֹא פָקָדוּ:  כִּי-פִי הוּא צִוָּה, וְרוּחוֹ הוּא קִבְּצָן. 
<A NAME="17"> </A>
<B>יז</B> וְהוּא-הִפִּיל לָהֶן גּוֹרָל, וְיָדוֹ חִלְּקַתָּה לָהֶם בַּקָּו; עַד-עוֹלָם, יִירָשׁוּהָ--לְדוֹר וָדוֹר, יִשְׁכְּנוּ-בָהּ.  {ס}</P>

<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
לד
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1034')</SCRIPT></P>
</BODY></HTML>
