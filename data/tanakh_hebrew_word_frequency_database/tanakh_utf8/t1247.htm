<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק מז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
מז
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1247.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק מז</H1>

<A NAME="1"> </A>
<P><B>א</B> וַיְשִׁבֵנִי, אֶל-פֶּתַח הַבַּיִת, וְהִנֵּה-מַיִם יֹצְאִים מִתַּחַת מִפְתַּן הַבַּיִת קָדִימָה, כִּי-פְנֵי הַבַּיִת קָדִים; וְהַמַּיִם יֹרְדִים, מִתַּחַת מִכֶּתֶף הַבַּיִת הַיְמָנִית, מִנֶּגֶב, לַמִּזְבֵּחַ. 
<A NAME="2"> </A>
<B>ב</B> וַיּוֹצִאֵנִי, דֶּרֶךְ-שַׁעַר צָפוֹנָה, וַיְסִבֵּנִי דֶּרֶךְ חוּץ, אֶל-שַׁעַר הַחוּץ דֶּרֶךְ הַפּוֹנֶה קָדִים; וְהִנֵּה-מַיִם מְפַכִּים, מִן-הַכָּתֵף הַיְמָנִית. 
<A NAME="3"> </A>
<B>ג</B> בְּצֵאת-הָאִישׁ קָדִים, וְקָו בְּיָדוֹ; וַיָּמָד אֶלֶף בָּאַמָּה, וַיַּעֲבִרֵנִי בַמַּיִם מֵי אָפְסָיִם. 
<A NAME="4"> </A>
<B>ד</B> וַיָּמָד אֶלֶף, וַיַּעֲבִרֵנִי בַמַּיִם מַיִם בִּרְכָּיִם; וַיָּמָד אֶלֶף, וַיַּעֲבִרֵנִי מֵי מָתְנָיִם. 
<A NAME="5"> </A>
<B>ה</B> וַיָּמָד אֶלֶף--נַחַל, אֲשֶׁר לֹא-אוּכַל לַעֲבֹר:  כִּי-גָאוּ הַמַּיִם מֵי שָׂחוּ, נַחַל אֲשֶׁר לֹא-יֵעָבֵר. 
<A NAME="6"> </A>
<B>ו</B> וַיֹּאמֶר אֵלַי, הֲרָאִיתָ בֶן-אָדָם; וַיּוֹלִכֵנִי וַיְשִׁבֵנִי, שְׂפַת הַנָּחַל. 
<A NAME="7"> </A>
<B>ז</B> בְּשׁוּבֵנִי--וְהִנֵּה אֶל-שְׂפַת הַנַּחַל, עֵץ רַב מְאֹד:  מִזֶּה, וּמִזֶּה. 
<A NAME="8"> </A>
<B>ח</B> וַיֹּאמֶר אֵלַי, הַמַּיִם הָאֵלֶּה יוֹצְאִים אֶל-הַגְּלִילָה הַקַּדְמוֹנָה, וְיָרְדוּ, עַל-הָעֲרָבָה; וּבָאוּ הַיָּמָּה, אֶל-הַיָּמָּה הַמּוּצָאִים וְנִרְפּאוּ הַמָּיִם. 
<A NAME="9"> </A>
<B>ט</B> וְהָיָה כָל-נֶפֶשׁ חַיָּה אֲשֶׁר-יִשְׁרֹץ אֶל כָּל-אֲשֶׁר יָבוֹא שָׁם נַחֲלַיִם, יִחְיֶה, וְהָיָה הַדָּגָה, רַבָּה מְאֹד:  כִּי בָאוּ שָׁמָּה הַמַּיִם הָאֵלֶּה, וְיֵרָפְאוּ וָחָי--כֹּל אֲשֶׁר-יָבוֹא שָׁמָּה, הַנָּחַל. 
<A NAME="10"> </A>
<B>י</B> וְהָיָה יעמדו (עָמְדוּ) עָלָיו דַּוָּגִים, מֵעֵין גֶּדִי וְעַד-עֵין עֶגְלַיִם--מִשְׁטוֹחַ לַחֲרָמִים, יִהְיוּ; לְמִינָה תִּהְיֶה דְגָתָם, כִּדְגַת הַיָּם הַגָּדוֹל רַבָּה מְאֹד. 
<A NAME="11"> </A>
<B>יא</B> בִּצֹּאתָו וּגְבָאָיו וְלֹא יֵרָפְאוּ, לְמֶלַח נִתָּנוּ. 
<A NAME="12"> </A>
<B>יב</B> וְעַל-הַנַּחַל יַעֲלֶה עַל-שְׂפָתוֹ מִזֶּה וּמִזֶּה כָּל-עֵץ-מַאֲכָל לֹא-יִבּוֹל עָלֵהוּ וְלֹא-יִתֹּם פִּרְיוֹ, לָחֳדָשָׁיו יְבַכֵּר--כִּי מֵימָיו, מִן-הַמִּקְדָּשׁ הֵמָּה יוֹצְאִים; והיו (וְהָיָה) פִרְיוֹ לְמַאֲכָל, וְעָלֵהוּ לִתְרוּפָה.  {פ}<BR>
<A NAME="13"> </A>
<B>יג</B> כֹּה אָמַר, אֲדֹנָי יְהוִה, גֵּה גְבוּל אֲשֶׁר תִּתְנַחֲלוּ אֶת-הָאָרֶץ, לִשְׁנֵי עָשָׂר שִׁבְטֵי יִשְׂרָאֵל--יוֹסֵף, חֲבָלִים. 
<A NAME="14"> </A>
<B>יד</B> וּנְחַלְתֶּם אוֹתָהּ, אִישׁ כְּאָחִיו, אֲשֶׁר נָשָׂאתִי אֶת-יָדִי, לְתִתָּהּ לַאֲבֹתֵיכֶם; וְנָפְלָה הָאָרֶץ הַזֹּאת, לָכֶם--בְּנַחֲלָה. 
<A NAME="15"> </A>
<B>טו</B> וְזֶה, גְּבוּל הָאָרֶץ:  לִפְאַת צָפוֹנָה מִן-הַיָּם הַגָּדוֹל, הַדֶּרֶךְ חֶתְלֹן--לְבוֹא צְדָדָה. 
<A NAME="16"> </A>
<B>טז</B> חֲמָת בֵּרוֹתָה, סִבְרַיִם, אֲשֶׁר בֵּין-גְּבוּל דַּמֶּשֶׂק, וּבֵין גְּבוּל חֲמָת; חָצֵר, הַתִּיכוֹן, אֲשֶׁר, אֶל-גְּבוּל חַוְרָן. 
<A NAME="17"> </A>
<B>יז</B> וְהָיָה גְבוּל מִן-הַיָּם, חֲצַר עֵינוֹן גְּבוּל דַּמֶּשֶׂק, וְצָפוֹן צָפוֹנָה, וּגְבוּל חֲמָת; וְאֵת, פְּאַת צָפוֹן. 
<A NAME="18"> </A>
<B>יח</B> וּפְאַת קָדִים מִבֵּין חַוְרָן וּמִבֵּין-דַּמֶּשֶׂק וּמִבֵּין הַגִּלְעָד וּמִבֵּין אֶרֶץ יִשְׂרָאֵל, הַיַּרְדֵּן--מִגְּבוּל עַל-הַיָּם הַקַּדְמוֹנִי, תָּמֹדּוּ; וְאֵת, פְּאַת קָדִימָה. 
<A NAME="19"> </A>
<B>יט</B> וּפְאַת, נֶגֶב תֵּימָנָה, מִתָּמָר עַד-מֵי מְרִיבוֹת קָדֵשׁ, נַחֲלָה אֶל-הַיָּם הַגָּדוֹל; וְאֵת פְּאַת-תֵּימָנָה, נֶגְבָּה. 
<A NAME="20"> </A>
<B>כ</B> וּפְאַת-יָם, הַיָּם הַגָּדוֹל, מִגְּבוּל, עַד-נֹכַח לְבוֹא חֲמָת; זֹאת, פְּאַת-יָם. 
<A NAME="21"> </A>
<B>כא</B> וְחִלַּקְתֶּם אֶת-הָאָרֶץ הַזֹּאת, לָכֶם--לְשִׁבְטֵי יִשְׂרָאֵל. 
<A NAME="22"> </A>
<B>כב</B> וְהָיָה, תַּפִּלוּ אוֹתָהּ בְּנַחֲלָה, לָכֶם וּלְהַגֵּרִים הַגָּרִים בְּתוֹכְכֶם, אֲשֶׁר-הוֹלִדוּ בָנִים בְּתוֹכְכֶם; וְהָיוּ לָכֶם, כְּאֶזְרָח בִּבְנֵי יִשְׂרָאֵל--אִתְּכֶם יִפְּלוּ בְנַחֲלָה, בְּתוֹךְ שִׁבְטֵי יִשְׂרָאֵל. 
<A NAME="23"> </A>
<B>כג</B> וְהָיָה בַשֵּׁבֶט, אֲשֶׁר-גָּר הַגֵּר אִתּוֹ--שָׁם תִּתְּנוּ נַחֲלָתוֹ, נְאֻם אֲדֹנָי יְהוִה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
מז
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1247')</SCRIPT></P>
</BODY></HTML>
