<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שמות פרק כב</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
<A HREF="t0210.htm">י</A>
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
כב
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
<A HREF="t0229.htm">כט</A>
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
<BR>
 <BR>
<A HREF="http://www.mechon-mamre.org/mp3/t0222.mp3" TARGET="_blank">האזנה לפרק זה</A>
</P>
<HR>

<H1>שמות פרק כב</H1>

<A NAME="1"> </A>
<P><B>א</B> אִם-בַּמַּחְתֶּרֶת יִמָּצֵא הַגַּנָּב, וְהֻכָּה וָמֵת--אֵין לוֹ, דָּמִים. 
<A NAME="2"> </A>
<B>ב</B> אִם-זָרְחָה הַשֶּׁמֶשׁ עָלָיו, דָּמִים לוֹ:  שַׁלֵּם יְשַׁלֵּם--אִם-אֵין לוֹ, וְנִמְכַּר בִּגְנֵבָתוֹ. 
<A NAME="3"> </A>
<B>ג</B> אִם-הִמָּצֵא תִמָּצֵא בְיָדוֹ הַגְּנֵבָה, מִשּׁוֹר עַד-חֲמוֹר עַד-שֶׂה--חַיִּים:  שְׁנַיִם, יְשַׁלֵּם.  {ס} 
<A NAME="4"> </A>
<B>ד</B> כִּי יַבְעֶר-אִישׁ, שָׂדֶה אוֹ-כֶרֶם, וְשִׁלַּח אֶת-בְּעִירֹה, וּבִעֵר בִּשְׂדֵה אַחֵר--מֵיטַב שָׂדֵהוּ וּמֵיטַב כַּרְמוֹ, יְשַׁלֵּם.  {ס} 
<A NAME="5"> </A>
<B>ה</B> כִּי-תֵצֵא אֵשׁ וּמָצְאָה קֹצִים, וְנֶאֱכַל גָּדִישׁ, אוֹ הַקָּמָה, אוֹ הַשָּׂדֶה--שַׁלֵּם יְשַׁלֵּם, הַמַּבְעִר אֶת-הַבְּעֵרָה.  {ס} 
<A NAME="6"> </A>
<B>ו</B> כִּי-יִתֵּן אִישׁ אֶל-רֵעֵהוּ כֶּסֶף אוֹ-כֵלִים, לִשְׁמֹר, וְגֻנַּב, מִבֵּית הָאִישׁ--אִם-יִמָּצֵא הַגַּנָּב, יְשַׁלֵּם שְׁנָיִם. 
<A NAME="7"> </A>
<B>ז</B> אִם-לֹא יִמָּצֵא הַגַּנָּב, וְנִקְרַב בַּעַל-הַבַּיִת אֶל-הָאֱלֹהִים:  אִם-לֹא שָׁלַח יָדוֹ, בִּמְלֶאכֶת רֵעֵהוּ. 
<A NAME="8"> </A>
<B>ח</B> עַל-כָּל-דְּבַר-פֶּשַׁע עַל-שׁוֹר עַל-חֲמוֹר עַל-שֶׂה עַל-שַׂלְמָה עַל-כָּל-אֲבֵדָה, אֲשֶׁר יֹאמַר כִּי-הוּא זֶה--עַד הָאֱלֹהִים, יָבֹא דְּבַר-שְׁנֵיהֶם:  אֲשֶׁר יַרְשִׁיעֻן אֱלֹהִים, יְשַׁלֵּם שְׁנַיִם לְרֵעֵהוּ.  {ס} 
<A NAME="9"> </A>
<B>ט</B> כִּי-יִתֵּן אִישׁ אֶל-רֵעֵהוּ חֲמוֹר אוֹ-שׁוֹר אוֹ-שֶׂה, וְכָל-בְּהֵמָה--לִשְׁמֹר; וּמֵת אוֹ-נִשְׁבַּר אוֹ-נִשְׁבָּה, אֵין רֹאֶה. 
<A NAME="10"> </A>
<B>י</B> שְׁבֻעַת יְהוָה, תִּהְיֶה בֵּין שְׁנֵיהֶם--אִם-לֹא שָׁלַח יָדוֹ, בִּמְלֶאכֶת רֵעֵהוּ; וְלָקַח בְּעָלָיו, וְלֹא יְשַׁלֵּם. 
<A NAME="11"> </A>
<B>יא</B> וְאִם-גָּנֹב יִגָּנֵב, מֵעִמּוֹ--יְשַׁלֵּם, לִבְעָלָיו. 
<A NAME="12"> </A>
<B>יב</B> אִם-טָרֹף יִטָּרֵף, יְבִאֵהוּ עֵד:  הַטְּרֵפָה, לֹא יְשַׁלֵּם.  {פ}<BR>
<A NAME="13"> </A>
<B>יג</B> וְכִי-יִשְׁאַל אִישׁ מֵעִם רֵעֵהוּ, וְנִשְׁבַּר אוֹ-מֵת; בְּעָלָיו אֵין-עִמּוֹ, שַׁלֵּם יְשַׁלֵּם. 
<A NAME="14"> </A>
<B>יד</B> אִם-בְּעָלָיו עִמּוֹ, לֹא יְשַׁלֵּם:  אִם-שָׂכִיר הוּא, בָּא בִּשְׂכָרוֹ.  {ס} 
<A NAME="15"> </A>
<B>טו</B> וְכִי-יְפַתֶּה אִישׁ, בְּתוּלָה אֲשֶׁר לֹא-אֹרָשָׂה--וְשָׁכַב עִמָּהּ:  מָהֹר יִמְהָרֶנָּה לּוֹ, לְאִשָּׁה. 
<A NAME="16"> </A>
<B>טז</B> אִם-מָאֵן יְמָאֵן אָבִיהָ, לְתִתָּהּ לוֹ--כֶּסֶף יִשְׁקֹל, כְּמֹהַר הַבְּתוּלֹת.  {ס} 
<A NAME="17"> </A>
<B>יז</B> מְכַשֵּׁפָה, לֹא תְחַיֶּה. 
<A NAME="18"> </A>
<B>יח</B> כָּל-שֹׁכֵב עִם-בְּהֵמָה, מוֹת יוּמָת.  {ס} 
<A NAME="19"> </A>
<B>יט</B> זֹבֵחַ לָאֱלֹהִים, יָחֳרָם--בִּלְתִּי לַיהוָה, לְבַדּוֹ. 
<A NAME="20"> </A>
<B>כ</B> וְגֵר לֹא-תוֹנֶה, וְלֹא תִלְחָצֶנּוּ:  כִּי-גֵרִים הֱיִיתֶם, בְּאֶרֶץ מִצְרָיִם. 
<A NAME="21"> </A>
<B>כא</B> כָּל-אַלְמָנָה וְיָתוֹם, לֹא תְעַנּוּן. 
<A NAME="22"> </A>
<B>כב</B> אִם-עַנֵּה תְעַנֶּה, אֹתוֹ--כִּי אִם-צָעֹק יִצְעַק אֵלַי, שָׁמֹעַ אֶשְׁמַע צַעֲקָתוֹ. 
<A NAME="23"> </A>
<B>כג</B> וְחָרָה אַפִּי, וְהָרַגְתִּי אֶתְכֶם בֶּחָרֶב; וְהָיוּ נְשֵׁיכֶם אַלְמָנוֹת, וּבְנֵיכֶם יְתֹמִים.  {פ}<BR>
<A NAME="24"> </A>
<B>כד</B> אִם-כֶּסֶף תַּלְוֶה אֶת-עַמִּי, אֶת-הֶעָנִי עִמָּךְ--לֹא-תִהְיֶה לוֹ, כְּנֹשֶׁה; לֹא-תְשִׂימוּן עָלָיו, נֶשֶׁךְ. 
<A NAME="25"> </A>
<B>כה</B> אִם-חָבֹל תַּחְבֹּל, שַׂלְמַת רֵעֶךָ--עַד-בֹּא הַשֶּׁמֶשׁ, תְּשִׁיבֶנּוּ לוֹ. 
<A NAME="26"> </A>
<B>כו</B> כִּי הִוא כְסוּתֹה לְבַדָּהּ, הִוא שִׂמְלָתוֹ לְעֹרוֹ; בַּמֶּה יִשְׁכָּב--וְהָיָה כִּי-יִצְעַק אֵלַי, וְשָׁמַעְתִּי כִּי-חַנּוּן אָנִי.  {ס} 
<A NAME="27"> </A>
<B>כז</B> אֱלֹהִים, לֹא תְקַלֵּל; וְנָשִׂיא בְעַמְּךָ, לֹא תָאֹר. 
<A NAME="28"> </A>
<B>כח</B> מְלֵאָתְךָ וְדִמְעֲךָ, לֹא תְאַחֵר; בְּכוֹר בָּנֶיךָ, תִּתֶּן-לִי. 
<A NAME="29"> </A>
<B>כט</B> כֵּן-תַּעֲשֶׂה לְשֹׁרְךָ, לְצֹאנֶךָ:  שִׁבְעַת יָמִים יִהְיֶה עִם-אִמּוֹ, בַּיּוֹם הַשְּׁמִינִי תִּתְּנוֹ-לִי. 
<A NAME="30"> </A>
<B>ל</B> וְאַנְשֵׁי-קֹדֶשׁ, תִּהְיוּן לִי; וּבָשָׂר בַּשָּׂדֶה טְרֵפָה לֹא תֹאכֵלוּ, לַכֶּלֶב תַּשְׁלִכוּן אֹתוֹ.  {ס}</P>

<HR>
<P CLASS=s>
<A HREF="t0.htm">תנ"ך</A> -
שמות - <A HREF="t02.htm">הכול</A><BR>פרק
<A HREF="t0201.htm">א</A>
<A HREF="t0202.htm">ב</A>
<A HREF="t0203.htm">ג</A>
<A HREF="t0204.htm">ד</A>
<A HREF="t0205.htm">ה</A>
<A HREF="t0206.htm">ו</A>
<A HREF="t0207.htm">ז</A>
<A HREF="t0208.htm">ח</A>
<A HREF="t0209.htm">ט</A>
<A HREF="t0210.htm">י</A>
<A HREF="t0211.htm">יא</A>
<A HREF="t0212.htm">יב</A>
<A HREF="t0213.htm">יג</A>
<A HREF="t0214.htm">יד</A>
<A HREF="t0215.htm">טו</A>
<A HREF="t0216.htm">טז</A>
<A HREF="t0217.htm">יז</A>
<A HREF="t0218.htm">יח</A>
<A HREF="t0219.htm">יט</A>
<A HREF="t0220.htm">כ</A>
<A HREF="t0221.htm">כא</A>
כב
<A HREF="t0223.htm">כג</A>
<A HREF="t0224.htm">כד</A>
<A HREF="t0225.htm">כה</A>
<A HREF="t0226.htm">כו</A>
<A HREF="t0227.htm">כז</A>
<A HREF="t0228.htm">כח</A>
<A HREF="t0229.htm">כט</A>
<A HREF="t0230.htm">ל</A>
<A HREF="t0231.htm">לא</A>
<A HREF="t0232.htm">לב</A>
<A HREF="t0233.htm">לג</A>
<A HREF="t0234.htm">לד</A>
<A HREF="t0235.htm">לה</A>
<A HREF="t0236.htm">לו</A>
<A HREF="t0237.htm">לז</A>
<A HREF="t0238.htm">לח</A>
<A HREF="t0239.htm">לט</A>
<A HREF="t0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0222')</SCRIPT></P>
</BODY></HTML>
