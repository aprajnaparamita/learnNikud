<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - מיכה פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
מיכה - <A HREF="t18.htm">הכול</A><BR>פרק
<A HREF="t1801.htm">א</A>
<A HREF="t1802.htm">ב</A>
<A HREF="t1803.htm">ג</A>
<A HREF="t1804.htm">ד</A>
<A HREF="t1805.htm">ה</A>
<A HREF="t1806.htm">ו</A>
ז
<BR>
 <BR>
<A HREF="http://www.mechon-mamre.org/mp3/t1807.mp3" TARGET="_blank">האזנה לפרק זה</A>
</P>
<HR>

<H1>מיכה פרק ז</H1>

<A NAME="1"> </A>
<P><B>א</B> אַלְלַי לִי, כִּי הָיִיתִי כְּאָסְפֵּי-קַיִץ, כְּעֹלְלֹת, בָּצִיר:  אֵין-אֶשְׁכּוֹל לֶאֱכוֹל, בִּכּוּרָה אִוְּתָה נַפְשִׁי. 
<A NAME="2"> </A>
<B>ב</B> אָבַד חָסִיד מִן-הָאָרֶץ, וְיָשָׁר בָּאָדָם אָיִן:  כֻּלָּם לְדָמִים יֶאֱרֹבוּ, אִישׁ אֶת-אָחִיהוּ יָצוּדוּ חֵרֶם. 
<A NAME="3"> </A>
<B>ג</B> עַל-הָרַע כַּפַּיִם, לְהֵיטִיב, הַשַּׂר שֹׁאֵל, וְהַשֹּׁפֵט בַּשִּׁלּוּם; וְהַגָּדוֹל, דֹּבֵר הַוַּת נַפְשׁוֹ הוּא--וַיְעַבְּתוּהָ. 
<A NAME="4"> </A>
<B>ד</B> טוֹבָם כְּחֵדֶק, יָשָׁר מִמְּסוּכָה; יוֹם מְצַפֶּיךָ פְּקֻדָּתְךָ בָאָה, עַתָּה תִהְיֶה מְבוּכָתָם. 
<A NAME="5"> </A>
<B>ה</B> אַל-תַּאֲמִינוּ בְרֵעַ, אַל-תִּבְטְחוּ בְּאַלּוּף; מִשֹּׁכֶבֶת חֵיקֶךָ, שְׁמֹר פִּתְחֵי-פִיךָ. 
<A NAME="6"> </A>
<B>ו</B> כִּי-בֵן, מְנַבֵּל אָב, בַּת קָמָה בְאִמָּהּ, כַּלָּה בַּחֲמֹתָהּ:  אֹיְבֵי אִישׁ, אַנְשֵׁי בֵיתוֹ. 
<A NAME="7"> </A>
<B>ז</B> וַאֲנִי בַּיהוָה אֲצַפֶּה, אוֹחִילָה לֵאלֹהֵי יִשְׁעִי:  יִשְׁמָעֵנִי, אֱלֹהָי. 
<A NAME="8"> </A>
<B>ח</B> אַל-תִּשְׂמְחִי אֹיַבְתִּי לִי, כִּי נָפַלְתִּי קָמְתִּי:  כִּי-אֵשֵׁב בַּחֹשֶׁךְ, יְהוָה אוֹר לִי.  {פ}<BR>
<A NAME="9"> </A>
<B>ט</B> זַעַף יְהוָה אֶשָּׂא, כִּי חָטָאתִי לוֹ:  עַד אֲשֶׁר יָרִיב רִיבִי, וְעָשָׂה מִשְׁפָּטִי--יוֹצִיאֵנִי לָאוֹר, אֶרְאֶה בְּצִדְקָתוֹ. 
<A NAME="10"> </A>
<B>י</B> וְתֵרֶא אֹיַבְתִּי, וּתְכַסֶּהָ בוּשָׁה--הָאֹמְרָה אֵלַי, אַיּוֹ יְהוָה אֱלֹהָיִךְ; עֵינַי תִּרְאֶינָּה בָּהּ, עַתָּה תִּהְיֶה לְמִרְמָס כְּטִיט חוּצוֹת. 
<A NAME="11"> </A>
<B>יא</B> יוֹם, לִבְנוֹת גְּדֵרָיִךְ; יוֹם הַהוּא, יִרְחַק-חֹק. 
<A NAME="12"> </A>
<B>יב</B> יוֹם הוּא וְעָדֶיךָ יָבוֹא, לְמִנִּי אַשּׁוּר וְעָרֵי מָצוֹר; וּלְמִנִּי מָצוֹר וְעַד-נָהָר, וְיָם מִיָּם וְהַר הָהָר. 
<A NAME="13"> </A>
<B>יג</B> וְהָיְתָה הָאָרֶץ לִשְׁמָמָה, עַל-יֹשְׁבֶיהָ, מִפְּרִי, מַעַלְלֵיהֶם.  {פ}<BR>
<A NAME="14"> </A>
<B>יד</B> רְעֵה עַמְּךָ בְשִׁבְטֶךָ, צֹאן נַחֲלָתֶךָ--שֹׁכְנִי לְבָדָד, יַעַר בְּתוֹךְ כַּרְמֶל; יִרְעוּ בָשָׁן וְגִלְעָד, כִּימֵי עוֹלָם. 
<A NAME="15"> </A>
<B>טו</B> כִּימֵי צֵאתְךָ, מֵאֶרֶץ מִצְרָיִם, אַרְאֶנּוּ, נִפְלָאוֹת. 
<A NAME="16"> </A>
<B>טז</B> יִרְאוּ גוֹיִם וְיֵבֹשׁוּ, מִכֹּל גְּבוּרָתָם; יָשִׂימוּ יָד עַל-פֶּה, אָזְנֵיהֶם תֶּחֱרַשְׁנָה. 
<A NAME="17"> </A>
<B>יז</B> יְלַחֲכוּ עָפָר, כַּנָּחָשׁ--כְּזֹחֲלֵי אֶרֶץ, יִרְגְּזוּ מִמִּסְגְּרֹתֵיהֶם; אֶל-יְהוָה אֱלֹהֵינוּ יִפְחָדוּ, וְיִרְאוּ מִמֶּךָּ. 
<A NAME="18"> </A>
<B>יח</B> מִי-אֵל כָּמוֹךָ, נֹשֵׂא עָ