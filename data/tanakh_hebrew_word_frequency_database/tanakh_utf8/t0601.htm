<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יהושוע פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
א
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
<BR>
 <BR>
<A HREF="http://www.mechon-mamre.org/mp3/t0601.mp3" TARGET="_blank">האזנה לפרק זה</A>
</P>
<HR>

<H1>יהושוע פרק א</H1>

<A NAME="1"> </A>
<P><B>א</B> וַיְהִי, אַחֲרֵי מוֹת מֹשֶׁה--עֶבֶד יְהוָה; וַיֹּאמֶר יְהוָה אֶל-יְהוֹשֻׁעַ בִּן-נוּן, מְשָׁרֵת מֹשֶׁה לֵאמֹר. 
<A NAME="2"> </A>
<B>ב</B> מֹשֶׁה עַבְדִּי, מֵת; וְעַתָּה קוּם עֲבֹר אֶת-הַיַּרְדֵּן הַזֶּה, אַתָּה וְכָל-הָעָם הַזֶּה, אֶל-הָאָרֶץ, אֲשֶׁר אָנֹכִי נֹתֵן לָהֶם לִבְנֵי יִשְׂרָאֵל. 
<A NAME="3"> </A>
<B>ג</B> כָּל-מָקוֹם, אֲשֶׁר תִּדְרֹךְ כַּף-רַגְלְכֶם בּוֹ--לָכֶם נְתַתִּיו:  כַּאֲשֶׁר דִּבַּרְתִּי, אֶל-מֹשֶׁה. 
<A NAME="4"> </A>
<B>ד</B> מֵהַמִּדְבָּר וְהַלְּבָנוֹן הַזֶּה וְעַד-הַנָּהָר הַגָּדוֹל נְהַר-פְּרָת, כֹּל אֶרֶץ הַחִתִּים, וְעַד-הַיָּם הַגָּדוֹל, מְבוֹא הַשָּׁמֶשׁ--יִהְיֶה, גְּבוּלְכֶם. 
<A NAME="5"> </A>
<B>ה</B> לֹא-יִתְיַצֵּב אִישׁ לְפָנֶיךָ, כֹּל יְמֵי חַיֶּיךָ:  כַּאֲשֶׁר הָיִיתִי עִם-מֹשֶׁה אֶהְיֶה עִמָּךְ, לֹא אַרְפְּךָ וְלֹא אֶעֶזְבֶךָּ. 
<A NAME="6"> </A>
<B>ו</B> חֲזַק, וֶאֱמָץ:  כִּי אַתָּה, תַּנְחִיל אֶת-הָעָם הַזֶּה, אֶת-הָאָרֶץ, אֲשֶׁר-נִשְׁבַּעְתִּי לַאֲבוֹתָם לָתֵת לָהֶם. 
<A NAME="7"> </A>
<B>ז</B> רַק חֲזַק וֶאֱמַץ מְאֹד, לִשְׁמֹר לַעֲשׂוֹת כְּכָל-הַתּוֹרָה--אֲשֶׁר צִוְּךָ מֹשֶׁה עַבְדִּי, אַל-תָּסוּר מִמֶּנּוּ יָמִין וּשְׂמֹאול:  לְמַעַן תַּשְׂכִּיל, בְּכֹל אֲשֶׁר תֵּלֵךְ. 
<A NAME="8"> </A>
<B>ח</B> לֹא-יָמוּשׁ סֵפֶר הַתּוֹרָה הַזֶּה מִפִּיךָ, וְהָגִיתָ בּוֹ יוֹמָם וָלַיְלָה, לְמַעַן תִּשְׁמֹר לַעֲשׂוֹת, כְּכָל-הַכָּתוּב בּוֹ:  כִּי-אָז תַּצְלִיחַ אֶת-דְּרָכֶךָ, וְאָז תַּשְׂכִּיל. 
<A NAME="9"> </A>
<B>ט</B> הֲלוֹא צִוִּיתִיךָ חֲזַק וֶאֱמָץ, אַל-תַּעֲרֹץ וְאַל-תֵּחָת:  כִּי עִמְּךָ יְהוָה אֱלֹהֶיךָ, בְּכֹל אֲשֶׁר תֵּלֵךְ.  {פ}<BR>
<A NAME="10"> </A>
<B>י</B> וַיְצַו יְהוֹשֻׁעַ, אֶת-שֹׁטְרֵי הָעָם לֵאמֹר. 
<A NAME="11"> </A>
<B>יא</B> עִבְרוּ בְּקֶרֶב הַמַּחֲנֶה, וְצַוּוּ אֶת-הָעָם לֵאמֹר, הָכִינוּ לָכֶם, צֵידָה:  כִּי בְּעוֹד שְׁלֹשֶׁת יָמִים, אַתֶּם עֹבְרִים אֶת-הַיַּרְדֵּן הַזֶּה, לָבוֹא לָרֶשֶׁת אֶת-הָאָרֶץ, אֲשֶׁר יְהוָה אֱלֹהֵיכֶם נֹתֵן לָכֶם לְרִשְׁתָּהּ.  {פ}<BR>
<A NAME="12"> </A>
<B>יב</B> וְלָראוּבֵנִי, וְלַגָּדִי, וְלַחֲצִי, שֵׁבֶט הַמְנַשֶּׁה--אָמַר יְהוֹשֻׁעַ, לֵאמֹר. 
<A NAME="13"> </A>
<B>יג</B> זָכוֹר, אֶת-הַדָּבָר, אֲשֶׁר צִוָּה אֶתְכֶם מֹשֶׁה עֶבֶד-יְהוָה, לֵאמֹר:  יְהוָה אֱלֹהֵיכֶם מֵנִיחַ לָכֶם, וְנָתַן לָכֶם אֶת-הָאָרֶץ הַזֹּאת. 
<A NAME="14"> </A>
<B>יד</B> נְשֵׁיכֶם טַפְּכֶם, וּמִקְנֵיכֶם, יֵשְׁבוּ, בָּאָרֶץ אֲשֶׁר נָתַן לָכֶם מֹשֶׁה בְּעֵבֶר הַיַּרְדֵּן; וְאַתֶּם תַּעַבְרוּ חֲמֻשִׁים לִפְנֵי אֲחֵיכֶם, כֹּל גִּבּוֹרֵי הַחַיִל, וַעֲזַרְתֶּם, אוֹתָם. 
<A NAME="15"> </A>
<B>טו</B> עַד אֲשֶׁר-יָנִיחַ יְהוָה לַאֲחֵיכֶם, כָּכֶם, וְיָרְשׁוּ גַם-הֵמָּה, אֶת-הָאָרֶץ אֲשֶׁר-יְהוָה אֱלֹהֵיכֶם נֹתֵן לָהֶם; וְשַׁבְתֶּם לְאֶרֶץ יְרֻשַּׁתְכֶם, וִירִשְׁתֶּם אוֹתָהּ, אֲשֶׁר נָתַן לָכֶם מֹשֶׁה עֶבֶד יְהוָה, בְּעֵבֶר הַיַּרְדֵּן מִזְרַח הַשָּׁמֶשׁ. 
<A NAME="16"> </A>
<B>טז</B> וַיַּעֲנוּ, אֶת-יְהוֹשֻׁעַ לֵאמֹר:  כֹּל אֲשֶׁר-צִוִּיתָנוּ נַעֲשֶׂה, וְאֶל-כָּל-אֲשֶׁר תִּשְׁלָחֵנוּ נֵלֵךְ. 
<A NAME="17"> </A>
<B>יז</B> כְּכֹל אֲשֶׁר-שָׁמַעְנוּ אֶל-מֹשֶׁה, כֵּן נִשְׁמַע אֵלֶיךָ:  רַק יִהְיֶה יְהוָה אֱלֹהֶיךָ, עִמָּךְ, כַּאֲשֶׁר הָיָה, עִם-מֹשֶׁה. 
<A NAME="18"> </A>
<B>יח</B> כָּל-אִישׁ אֲשֶׁר-יַמְרֶה אֶת-פִּיךָ, וְלֹא-יִשְׁמַע אֶת-דְּבָרֶיךָ לְכֹל אֲשֶׁר-תְּצַוֶּנּוּ--יוּמָת:  רַק, חֲזַק וֶאֱמָץ.  {פ}</P>

<HR>
<P CLASS=s>
<A HREF="t0.htm">תנ"ך</A> -
יהושוע - <A HREF="t06.htm">הכול</A><BR>פרק
א
<A HREF="t0602.htm">ב</A>
<A HREF="t0603.htm">ג</A>
<A HREF="t0604.htm">ד</A>
<A HREF="t0605.htm">ה</A>
<A HREF="t0606.htm">ו</A>
<A HREF="t0607.htm">ז</A>
<A HREF="t0608.htm">ח</A>
<A HREF="t0609.htm">ט</A>
<A HREF="t0610.htm">י</A>
<A HREF="t0611.htm">יא</A>
<A HREF="t0612.htm">יב</A>
<A HREF="t0613.htm">יג</A>
<A HREF="t0614.htm">יד</A>
<A HREF="t0615.htm">טו</A>
<A HREF="t0616.htm">טז</A>
<A HREF="t0617.htm">יז</A>
<A HREF="t0618.htm">יח</A>
<A HREF="t0619.htm">יט</A>
<A HREF="t0620.htm">כ</A>
<A HREF="t0621.htm">כא</A>
<A HREF="t0622.htm">כב</A>
<A HREF="t0623.htm">כג</A>
<A HREF="t0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0601')</SCRIPT></P>
</BODY></HTML>
