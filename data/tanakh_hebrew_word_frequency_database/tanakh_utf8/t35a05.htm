<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עזרא פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
ה
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35a05.mp3" TARGET="_blank">האזנה לפרק זה</A>
</P>
<HR>

<H1>עזרא פרק ה</H1>

<A NAME="1"> </A>
<P><B>א</B> וְהִתְנַבִּי חַגַּי נְבִיָּאה, וּזְכַרְיָה בַר-עִדּוֹא נְבִיַּאיָּא, עַל-יְהוּדָיֵא, דִּי בִיהוּד וּבִירוּשְׁלֶם--בְּשֻׁם אֱלָהּ יִשְׂרָאֵל, עֲלֵיהוֹן.  {ס} 
<A NAME="2"> </A>
<B>ב</B> בֵּאדַיִן קָמוּ זְרֻבָּבֶל בַּר-שְׁאַלְתִּיאֵל, וְיֵשׁוּעַ בַּר-יוֹצָדָק, וְשָׁרִיו לְמִבְנֵא, בֵּית אֱלָהָא דִּי בִירוּשְׁלֶם; וְעִמְּהוֹן נְבִיַּאיָּא דִי-אֱלָהָא, מְסָעֲדִין לְהוֹן.  {פ}<BR>
<A NAME="3"> </A>
<B>ג</B> בֵּהּ-זִמְנָא אֲתָה עֲלֵיהוֹן תַּתְּנַי פַּחַת עֲבַר-נַהֲרָה, וּשְׁתַר בּוֹזְנַי--וּכְנָוָתְהוֹן; וְכֵן, אָמְרִין לְהֹם--מַן-שָׂם לְכֹם טְעֵם בַּיְתָא דְנָה לִבְּנֵא, וְאֻשַּׁרְנָא דְנָה לְשַׁכְלָלָה.  {ס} 
<A NAME="4"> </A>
<B>ד</B> אֱדַיִן כְּנֵמָא, אֲמַרְנָא לְּהֹם:  מַן-אִנּוּן שְׁמָהָת גֻּבְרַיָּא, דִּי-דְנָה בִנְיָנָא בָּנַיִן. 
<A NAME="5"> </A>
<B>ה</B> וְעֵין אֱלָהֲהֹם, הֲוָת עַל-שָׂבֵי יְהוּדָיֵא, וְלָא-בַטִּלוּ הִמּוֹ, עַד-טַעְמָא לְדָרְיָוֶשׁ יְהָךְ; וֶאֱדַיִן יְתִיבוּן נִשְׁתְּוָנָא, עַל-דְּנָה.  {פ}<BR>
<A NAME="6"> </A>
<B>ו</B> פַּרְשֶׁגֶן אִגַּרְתָּא דִּי-שְׁלַח תַּתְּנַי פַּחַת עֲבַר-נַהֲרָה, וּשְׁתַר בּוֹזְנַי וּכְנָוָתֵהּ, אֲפַרְסְכָיֵא, דִּי בַּעֲבַר נַהֲרָה--עַל-דָּרְיָוֶשׁ, מַלְכָּא. 
<A NAME="7"> </A>
<B>ז</B> פִּתְגָמָא, שְׁלַחוּ עֲלוֹהִי; וְכִדְנָה כְּתִיב בְּגַוֵּהּ, לְדָרְיָוֶשׁ מַלְכָּא שְׁלָמָא כֹלָּא.  {ס} 
<A NAME="8"> </A>
<B>ח</B> יְדִיעַ לֶהֱוֵא לְמַלְכָּא, דִּי-אֲזַלְנָא לִיהוּד מְדִינְתָּא לְבֵית אֱלָהָא רַבָּא, וְהוּא מִתְבְּנֵא אֶבֶן גְּלָל, וְאָע מִתְּשָׂם בְּכֻתְלַיָּא; וַעֲבִידְתָּא דָךְ אָסְפַּרְנָא מִתְעַבְדָא, וּמַצְלַח בְּיֶדְהֹם.  {ס} 
<A NAME="9"> </A>
<B>ט</B> אֱדַיִן, שְׁאֵלְנָא לְשָׂבַיָּא אִלֵּךְ, כְּנֵמָא, אֲמַרְנָא לְּהֹם:  מַן-שָׂם לְכֹם טְעֵם, בַּיְתָא דְנָה לְמִבְנְיָה, וְאֻשַּׁרְנָא דְנָה, לְשַׁכְלָלָה. 
<A NAME="10"> </A>
<B>י</B> וְאַף שְׁמָהָתְהֹם שְׁאֵלְנָא לְהֹם, לְהוֹדָעוּתָךְ--דִּי נִכְתֻּב שֻׁם-גֻּבְרַיָּא, דִּי בְרָאשֵׁיהֹם.  {ס} 
<A NAME="11"> </A>
<B>יא</B> וּכְנֵמָא פִתְגָמָא, הֲתִיבוּנָא לְמֵמַר:  אֲנַחְנָא הִמּוֹ עַבְדוֹהִי דִי-אֱלָהּ שְׁמַיָּא וְאַרְעָא, וּבָנַיִן בַּיְתָא דִּי-הֲוָא בְנֵה מִקַּדְמַת דְּנָה שְׁנִין שַׂגִּיאָן, וּמֶלֶךְ לְיִשְׂרָאֵל רַב, בְּנָהִי וְשַׁכְלְלֵהּ. 
<A NAME="12"> </A>
<B>יב</B> לָהֵן, מִן-דִּי הַרְגִּזוּ אֲבָהָתַנָא לֶאֱלָהּ שְׁמַיָּא--יְהַב הִמּוֹ, בְּיַד נְבוּכַדְנֶצַּר מֶלֶךְ-בָּבֶל כסדיא (כַּסְדָּאָה); וּבַיְתָה דְנָה סַתְרֵהּ, וְעַמָּה הַגְלִי לְבָבֶל.  {ס} 
<A NAME="13"> </A>
<B>יג</B> בְּרַם בִּשְׁנַת חֲדָה, לְכוֹרֶשׁ מַלְכָּא דִּי בָבֶל--כּוֹרֶשׁ מַלְכָּא שָׂם טְעֵם, בֵּית-אֱלָהָא דְנָה לִבְּנֵא. 
<A NAME="14"> </A>
<B>יד</B> וְאַף מָאנַיָּא דִי-בֵית-אֱלָהָא, דִּי דַהֲבָה וְכַסְפָּא, דִּי נְבוּכַדְנֶצַּר הַנְפֵּק מִן-הֵיכְלָא דִּי בִירוּשְׁלֶם, וְהֵיבֵל הִמּוֹ לְהֵיכְלָא דִּי בָבֶל--הַנְפֵּק הִמּוֹ כּוֹרֶשׁ מַלְכָּא, מִן-הֵיכְלָא דִּי בָבֶל, וִיהִיבוּ לְשֵׁשְׁבַּצַּר שְׁמֵהּ, דִּי פֶחָה שָׂמֵהּ. 
<A NAME="15"> </A>
<B>טו</B> וַאֲמַר-לֵהּ--אלה (אֵל) מָאנַיָּא, שֵׂא אֵזֶל-אֲחֵת הִמּוֹ בְּהֵיכְלָא דִּי בִירוּשְׁלֶם; וּבֵית אֱלָהָא, יִתְבְּנֵא עַל-אַתְרֵהּ.  {ס} 
<A NAME="16"> </A>
<B>טז</B> אֱדַיִן, שֵׁשְׁבַּצַּר דֵּךְ, אֲתָא יְהַב אֻשַּׁיָּא דִּי-בֵית אֱלָהָא, דִּי בִירוּשְׁלֶם; וּמִן-אֱדַיִן וְעַד-כְּעַן מִתְבְּנֵא, וְלָא שְׁלִם. 
<A NAME="17"> </A>
<B>יז</B> וּכְעַן הֵן עַל-מַלְכָּא טָב, יִתְבַּקַּר בְּבֵית גִּנְזַיָּא דִּי-מַלְכָּא תַמָּה דִּי בְּבָבֶל, הֵן אִיתַי דִּי-מִן-כּוֹרֶשׁ מַלְכָּא שִׂים טְעֵם, לְמִבְנֵא בֵּית-אֱלָהָא דֵךְ בִּירוּשְׁלֶם; וּרְעוּת מַלְכָּא עַל-דְּנָה, יִשְׁלַח עֲלֶינָא.  {ס}</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
ה
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35a05')</SCRIPT></P>
</BODY></HTML>
