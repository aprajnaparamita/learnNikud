<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ישעיהו פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
ה
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
<A HREF="t1040.htm">מ</A>
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
<BR>
 <BR>
<A HREF="http://www.mechon-mamre.org/mp3/t1005.mp3" TARGET="_blank">האזנה לפרק זה</A>
</P>
<HR>

<H1>ישעיהו פרק ה</H1>

<A NAME="1"> </A>
<P><B>א</B> אָשִׁירָה נָּא לִידִידִי, שִׁירַת דּוֹדִי לְכַרְמוֹ:  כֶּרֶם הָיָה לִידִידִי, בְּקֶרֶן בֶּן-שָׁמֶן. 
<A NAME="2"> </A>
<B>ב</B> וַיְעַזְּקֵהוּ וַיְסַקְּלֵהוּ, וַיִּטָּעֵהוּ שֹׂרֵק, וַיִּבֶן מִגְדָּל בְּתוֹכוֹ, וְגַם-יֶקֶב חָצֵב בּוֹ; וַיְקַו לַעֲשׂוֹת עֲנָבִים, וַיַּעַשׂ בְּאֻשִׁים. 
<A NAME="3"> </A>
<B>ג</B> וְעַתָּה יוֹשֵׁב יְרוּשָׁלִַם, וְאִישׁ יְהוּדָה--שִׁפְטוּ-נָא, בֵּינִי וּבֵין כַּרְמִי. 
<A NAME="4"> </A>
<B>ד</B> מַה-לַּעֲשׂוֹת עוֹד לְכַרְמִי, וְלֹא עָשִׂיתִי בּוֹ:  מַדּוּעַ קִוֵּיתִי לַעֲשׂוֹת עֲנָבִים, וַיַּעַשׂ בְּאֻשִׁים. 
<A NAME="5"> </A>
<B>ה</B> וְעַתָּה אוֹדִיעָה-נָּא אֶתְכֶם, אֵת אֲשֶׁר-אֲנִי עֹשֶׂה לְכַרְמִי:  הָסֵר מְשׂוּכָּתוֹ וְהָיָה לְבָעֵר, פָּרֹץ גְּדֵרוֹ וְהָיָה לְמִרְמָס. 
<A NAME="6"> </A>
<B>ו</B> וַאֲשִׁיתֵהוּ בָתָה, לֹא יִזָּמֵר וְלֹא יֵעָדֵר, וְעָלָה שָׁמִיר, וָשָׁיִת; וְעַל הֶעָבִים אֲצַוֶּה, מֵהַמְטִיר עָלָיו מָטָר. 
<A NAME="7"> </A>
<B>ז</B> כִּי כֶרֶם יְהוָה צְבָאוֹת, בֵּית יִשְׂרָאֵל, וְאִישׁ יְהוּדָה, נְטַע שַׁעֲשׁוּעָיו; וַיְקַו לְמִשְׁפָּט וְהִנֵּה מִשְׂפָּח, לִצְדָקָה וְהִנֵּה צְעָקָה.  {פ}<BR>
<A NAME="8"> </A>
<B>ח</B> הוֹי, מַגִּיעֵי בַיִת בְּבַיִת--שָׂדֶה בְשָׂדֶה, יַקְרִיבוּ:  עַד אֶפֶס מָקוֹם, וְהוּשַׁבְתֶּם לְבַדְּכֶם בְּקֶרֶב הָאָרֶץ. 
<A NAME="9"> </A>
<B>ט</B> בְּאָזְנָי, יְהוָה צְבָאוֹת:  אִם-לֹא בָּתִּים רַבִּים, לְשַׁמָּה יִהְיוּ--גְּדֹלִים וְטוֹבִים, מֵאֵין יוֹשֵׁב. 
<A NAME="10"> </A>
<B>י</B> כִּי, עֲשֶׂרֶת צִמְדֵּי-כֶרֶם, יַעֲשׂוּ, בַּת אֶחָת; וְזֶרַע חֹמֶר, יַעֲשֶׂה אֵיפָה.  {ס} 
<A NAME="11"> </A>
<B>יא</B> הוֹי מַשְׁכִּימֵי בַבֹּקֶר, שֵׁכָר יִרְדֹּפוּ; מְאַחֲרֵי בַנֶּשֶׁף, יַיִן יַדְלִיקֵם. 
<A NAME="12"> </A>
<B>יב</B> וְהָיָה כִנּוֹר וָנֶבֶל, תֹּף וְחָלִיל וָיַיִן--מִשְׁתֵּיהֶם; וְאֵת פֹּעַל יְהוָה לֹא יַבִּיטוּ, וּמַעֲשֵׂה יָדָיו לֹא רָאוּ. 
<A NAME="13"> </A>
<B>יג</B> לָכֵן גָּלָה עַמִּי, מִבְּלִי-דָעַת; וּכְבוֹדוֹ מְתֵי רָעָב, וַהֲמוֹנוֹ צִחֵה צָמָא. 
<A NAME="14"> </A>
<B>יד</B> לָכֵן, הִרְחִיבָה שְּׁאוֹל נַפְשָׁהּ, וּפָעֲרָה פִיהָ, לִבְלִי-חֹק; וְיָרַד הֲדָרָהּ וַהֲמוֹנָהּ וּשְׁאוֹנָהּ, וְעָלֵז בָּהּ. 
<A NAME="15"> </A>
<B>טו</B> וַיִּשַּׁח אָדָם, וַיִּשְׁפַּל-אִישׁ; וְעֵינֵי גְבֹהִים, תִּשְׁפַּלְנָה. 
<A NAME="16"> </A>
<B>טז</B> וַיִּגְבַּהּ יְהוָה צְבָאוֹת, בַּמִּשְׁפָּט; וְהָאֵל, הַקָּדוֹשׁ, נִקְדָּשׁ, בִּצְדָקָה. 
<A NAME="17"> </A>
<B>יז</B> וְרָעוּ כְבָשִׂים, כְּדָבְרָם; וְחָרְבוֹת מֵחִים, גָּרִים יֹאכֵלוּ.  {ס} 
<A NAME="18"> </A>
<B>יח</B> הוֹי מֹשְׁכֵי הֶעָ