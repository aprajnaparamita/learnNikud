<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עמוס פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עמוס - <A HREF="t15.htm">הכול</A><BR>פרק
<A HREF="t1501.htm">א</A>
<A HREF="t1502.htm">ב</A>
<A HREF="t1503.htm">ג</A>
<A HREF="t1504.htm">ד</A>
ה
<A HREF="t1506.htm">ו</A>
<A HREF="t1507.htm">ז</A>
<A HREF="t1508.htm">ח</A>
<A HREF="t1509.htm">ט</A>
<BR>
 <BR>
<A HREF="http://www.mechon-mamre.org/mp3/t1505.mp3" TARGET="_blank">האזנה לפרק זה</A>
</P>
<HR>

<H1>עמוס פרק ה</H1>

<A NAME="1"> </A>
<P><B>א</B> שִׁמְעוּ אֶת-הַדָּבָר הַזֶּה, אֲשֶׁר אָנֹכִי נֹשֵׂא עֲלֵיכֶם קִינָה--בֵּית יִשְׂרָאֵל. 
<A NAME="2"> </A>
<B>ב</B> נָפְלָה לֹא-תוֹסִיף קוּם, בְּתוּלַת יִשְׂרָאֵל; נִטְּשָׁה עַל-אַדְמָתָהּ, אֵין מְקִימָהּ. 
<A NAME="3"> </A>
<B>ג</B> כִּי כֹה אָמַר אֲדֹנָי יְהוִה, הָעִיר הַיֹּצֵאת אֶלֶף תַּשְׁאִיר מֵאָה; וְהַיּוֹצֵאת מֵאָה תַּשְׁאִיר עֲשָׂרָה, לְבֵית יִשְׂרָאֵל. 
<A NAME="4"> </A>
<B>ד</B> כִּי כֹה אָמַר יְהוָה, לְבֵית יִשְׂרָאֵל:  דִּרְשׁוּנִי, וִחְיוּ. 
<A NAME="5"> </A>
<B>ה</B> וְאַל-תִּדְרְשׁוּ, בֵּית-אֵל, וְהַגִּלְגָּל לֹא תָבֹאוּ, וּבְאֵר שֶׁבַע לֹא תַעֲבֹרוּ:  כִּי הַגִּלְגָּל גָּלֹה יִגְלֶה, וּבֵית-אֵל יִהְיֶה לְאָוֶן. 
<A NAME="6"> </A>
<B>ו</B> דִּרְשׁוּ אֶת-יְהוָה, וִחְיוּ:  פֶּן-יִצְלַח כָּאֵשׁ בֵּית יוֹסֵף, וְאָכְלָה וְאֵין-מְכַבֶּה לְבֵית-אֵל. 
<A NAME="7"> </A>
<B>ז</B> הַהֹפְכִים לְלַעֲנָה, מִשְׁפָּט; וּצְדָקָה, לָאָרֶץ הִנִּיחוּ. 
<A NAME="8"> </A>
<B>ח</B> עֹשֵׂה כִימָה וּכְסִיל, וְהֹפֵךְ לַבֹּקֶר צַלְמָוֶת, וְיוֹם, לַיְלָה הֶחְשִׁיךְ; הַקּוֹרֵא לְמֵי-הַיָּם, וַיִּשְׁפְּכֵם עַל-פְּנֵי הָאָרֶץ--יְהוָה שְׁמוֹ. 
<A NAME="9"> </A>
<B>ט</B> הַמַּבְלִיג שֹׁד, עַל-עָז; וְשֹׁד, עַל-מִבְצָר יָבוֹא. 
<A NAME="10"> </A>
<B>י</B> שָׂנְאוּ בַשַּׁעַר, מוֹכִיחַ; וְדֹבֵר תָּמִים, יְתָעֵבוּ. 
<A NAME="11"> </A>
<B>יא</B> לָכֵן יַעַן בּוֹשַׁסְכֶם עַל-דָּל, וּמַשְׂאַת-בַּר תִּקְחוּ מִמֶּנּוּ--בָּתֵּי גָזִית בְּנִיתֶם, וְלֹא-תֵשְׁבוּ בָם; כַּרְמֵי-חֶמֶד נְטַעְתֶּם, וְלֹא תִשְׁתּוּ אֶת-יֵינָם. 
<A NAME="12"> </A>
<B>יב</B> כִּי יָדַעְתִּי רַבִּים פִּשְׁעֵיכֶם, וַעֲצֻמִים חַטֹּאתֵיכֶם; צֹרְרֵי צַדִּיק לֹקְחֵי כֹפֶר, וְאֶבְיוֹנִים בַּשַּׁעַר הִטּוּ. 
<A NAME="13"> </A>
<B>יג</B> לָכֵן, הַמַּשְׂכִּיל בָּעֵת הַהִיא--יִדֹּם:  כִּי עֵת רָעָה, הִיא. 
<A NAME="14"> </A>
<B>יד</B> דִּרְשׁוּ-טוֹב וְאַל-רָע, לְמַעַן תִּחְיוּ; וִיהִי-כֵן יְהוָה אֱלֹהֵי-צְבָאוֹת, אִתְּכֶם--כַּאֲשֶׁר אֲמַרְתֶּם. 
<A NAME="15"> </A>
<B>טו</B> שִׂנְאוּ-רָע וְאֶהֱבוּ טוֹב, וְהַצִּיגוּ בַשַּׁעַר מִשְׁפָּט; אוּלַי, יֶחֱנַן יְהוָה אֱלֹהֵי-צְבָאוֹת--שְׁאֵרִית יוֹסֵף.  {ס} 
<A NAME="16"> </A>
<B>טז</B> לָכֵן כֹּה-אָמַר יְהוָה אֱלֹהֵי צְבָאוֹת, אֲדֹנָי, בְּכָל-רְחֹבוֹת מִסְפֵּד, וּבְכָל-חוּצוֹת יֹאמְרוּ הוֹ-הוֹ; וְקָרְאוּ אִכָּר אֶל-אֵבֶל, וּמִסְפֵּד אֶל-יוֹדְעֵי נֶהִי. 
<A NAME="17"> </A>
<B>יז</B> וּבְכָל-כְּרָמִים, מִסְפֵּד:  כִּי-אֶעֱבֹר בְּקִרְבְּךָ, אָמַר יְהוָה.  {פ}<BR>
<A NAME="18"> </A>
<B>יח</B> הוֹי הַמִּתְאַוִּים, אֶת-יוֹם יְהוָה:  לָמָּה-זֶּה לָכֶם יוֹם יְהוָה, הוּא-חֹשֶׁךְ וְלֹא-אוֹר. 
<A NAME="19"> </A>
<B>יט</B> כַּאֲשֶׁר יָנוּס אִישׁ מִפְּנֵי הָאֲרִי, וּפְגָעוֹ הַדֹּב; וּבָא הַבַּיִת--וְסָמַךְ יָדוֹ עַל-הַקִּיר, וּנְשָׁכוֹ הַנָּחָשׁ. 
<A NAME="20"> </A>
<B>כ</B> הֲלֹא-חֹשֶׁךְ יוֹם יְהוָה, וְלֹא-אוֹר; וְאָפֵל, וְלֹא-נֹגַהּ לוֹ. 
<A NAME="21"> </A>
<B>כא</B> שָׂנֵאתִי מָאַסְתִּי, חַגֵּיכֶם; וְלֹא אָרִיחַ, בְּעַצְּרֹתֵיכֶם. 
<A NAME="22"> </A>
<B>כב</B> כִּי אִם-תַּעֲלוּ-לִי עֹלוֹת וּמִנְחֹתֵיכֶם, לֹא אֶרְצֶה; וְשֶׁלֶם מְרִיאֵיכֶם, לֹא אַבִּיט. 
<A NAME="23"> </A>
<B>כג</B> הָסֵר מֵעָלַי, הֲמוֹן שִׁרֶיךָ; וְזִמְרַת נְבָלֶיךָ, לֹא אֶשְׁמָע. 
<A NAME="24"> </A>
<B>כד</B> וְיִגַּל כַּמַּיִם, מִשְׁפָּט; וּצְדָקָה, כְּנַחַל אֵיתָן. 
<A NAME="25"> </A>
<B>כה</B> הַזְּבָחִים וּמִנְחָה הִגַּשְׁתֶּם-לִי בַמִּדְבָּר, אַרְבָּעִים שָׁנָה--בֵּית יִשְׂרָאֵל. 
<A NAME="26"> </A>
<B>כו</B> וּנְשָׂאתֶם, אֵת סִכּוּת מַלְכְּכֶם, וְאֵת, כִּיּוּן צַלְמֵיכֶם--כּוֹכַב, אֱלֹהֵיכֶם, אֲשֶׁר עֲשִׂיתֶם, לָכֶם. 
<A NAME="27"> </A>
<B>כז</B> וְהִגְלֵיתִי אֶתְכֶם, מֵהָלְאָה לְדַמָּשֶׂק:  אָמַר יְהוָה אֱלֹהֵי-צְבָאוֹת, שְׁמוֹ.  {פ}</P>

<HR>
<P CLASS=s>
<A HREF="t0.htm">תנ"ך</A> -
עמוס - <A HREF="t15.htm">הכול</A><BR>פרק
<A HREF="t1501.htm">א</A>
<A HREF="t1502.htm">ב</A>
<A HREF="t1503.htm">ג</A>
<A HREF="t1504.htm">ד</A>
ה
<A HREF="t1506.htm">ו</A>
<A HREF="t1507.htm">ז</A>
<A HREF="t1508.htm">ח</A>
<A HREF="t1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1505')</SCRIPT></P>
</BODY></HTML>
