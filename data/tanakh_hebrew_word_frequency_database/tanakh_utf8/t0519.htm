<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברים פרק יט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברים - <A HREF="t05.htm">הכול</A><BR>פרק
<A HREF="t0501.htm">א</A>
<A HREF="t0502.htm">ב</A>
<A HREF="t0503.htm">ג</A>
<A HREF="t0504.htm">ד</A>
<A HREF="t0505.htm">ה</A>
<A HREF="t0506.htm">ו</A>
<A HREF="t0507.htm">ז</A>
<A HREF="t0508.htm">ח</A>
<A HREF="t0509.htm">ט</A>
<A HREF="t0510.htm">י</A>
<A HREF="t0511.htm">יא</A>
<A HREF="t0512.htm">יב</A>
<A HREF="t0513.htm">יג</A>
<A HREF="t0514.htm">יד</A>
<A HREF="t0515.htm">טו</A>
<A HREF="t0516.htm">טז</A>
<A HREF="t0517.htm">יז</A>
<A HREF="t0518.htm">יח</A>
יט
<A HREF="t0520.htm">כ</A>
<A HREF="t0521.htm">כא</A>
<A HREF="t0522.htm">כב</A>
<A HREF="t0523.htm">כג</A>
<A HREF="t0524.htm">כד</A>
<A HREF="t0525.htm">כה</A>
<A HREF="t0526.htm">כו</A>
<A HREF="t0527.htm">כז</A>
<A HREF="t0528.htm">כח</A>
<A HREF="t0529.htm">כט</A>
<A HREF="t0530.htm">ל</A>
<A HREF="t0531.htm">לא</A>
<A HREF="t0532.htm">לב</A>
<A HREF="t0533.htm">לג</A>
<A HREF="t0534.htm">לד</A>
<BR>
 <BR>
<A HREF="http://www.mechon-mamre.org/mp3/t0519.mp3" TARGET="_blank">האזנה לפרק זה</A>
</P>
<HR>

<H1>דברים פרק יט</H1>

<A NAME="1"> </A>
<P><B>א</B> כִּי-יַכְרִית יְהוָה אֱלֹהֶיךָ, אֶת-הַגּוֹיִם, אֲשֶׁר יְהוָה אֱלֹהֶיךָ, נֹתֵן לְךָ אֶת-אַרְצָם; וִירִשְׁתָּם, וְיָשַׁבְתָּ בְעָרֵיהֶם וּבְבָתֵּיהֶם. 
<A NAME="2"> </A>
<B>ב</B> שָׁלוֹשׁ עָרִים, תַּבְדִּיל לָךְ:  בְּתוֹךְ אַרְצְךָ--אֲשֶׁר יְהוָה אֱלֹהֶיךָ, נֹתֵן לְךָ לְרִשְׁתָּהּ. 
<A NAME="3"> </A>
<B>ג</B> תָּכִין לְךָ, הַדֶּרֶךְ, וְשִׁלַּשְׁתָּ אֶת-גְּבוּל אַרְצְךָ, אֲשֶׁר יַנְחִילְךָ יְהוָה אֱלֹהֶיךָ; וְהָיָה, לָנוּס שָׁמָּה כָּל-רֹצֵחַ. 
<A NAME="4"> </A>
<B>ד</B> וְזֶה דְּבַר הָרֹצֵחַ, אֲשֶׁר-יָנוּס שָׁמָּה וָחָי:  אֲשֶׁר יַכֶּה אֶת-רֵעֵהוּ בִּבְלִי-דַעַת, וְהוּא לֹא-שֹׂנֵא לוֹ מִתְּמֹל שִׁלְשֹׁם. 
<A NAME="5"> </A>
<B>ה</B> וַאֲשֶׁר יָבֹא אֶת-רֵעֵהוּ בַיַּעַר, לַחְטֹב עֵצִים, וְנִדְּחָה יָדוֹ בַגַּרְזֶן לִכְרֹת הָעֵץ, וְנָשַׁל הַבַּרְזֶל מִן-הָעֵץ וּמָצָא אֶת-רֵעֵהוּ וָמֵת:  הוּא, יָנוּס אֶל-אַחַת הֶעָרִים-הָאֵלֶּה--וָחָי. 
<A NAME="6"> </A>
<B>ו</B> פֶּן-יִרְדֹּף גֹּאֵל הַדָּם אַחֲרֵי הָרֹצֵחַ, כִּי-יֵחַם לְבָבוֹ, וְהִשִּׂיגוֹ כִּי-יִרְבֶּה הַדֶּרֶךְ, וְהִכָּהוּ נָפֶשׁ; וְלוֹ, אֵין מִשְׁפַּט-מָוֶת, כִּי לֹא שֹׂנֵא הוּא לוֹ, מִתְּמוֹל שִׁלְשׁוֹם. 
<A NAME="7"> </A>
<B>ז</B> עַל-כֵּן אָנֹכִי מְצַוְּךָ, לֵאמֹר:  שָׁלֹשׁ עָרִים, תַּבְדִּיל לָךְ. 
<A NAME="8"> </A>
<B>ח</B> וְאִם-יַרְחִיב יְהוָה אֱלֹהֶיךָ, אֶת-גְּבֻלְךָ, כַּאֲשֶׁר נִשְׁבַּע, לַאֲבֹתֶיךָ; וְנָתַן לְךָ אֶת-כָּל-הָאָרֶץ, אֲשֶׁר דִּבֶּר לָתֵת לַאֲבֹתֶיךָ. 
<A NAME="9"> </A>
<B>ט</B> כִּי-תִשְׁמֹר אֶת-כָּל-הַמִּצְוָה הַזֹּאת לַעֲשֹׂתָהּ, אֲשֶׁר אָנֹכִי מְצַוְּךָ הַיּוֹם, לְאַהֲבָה אֶת-יְהוָה אֱלֹהֶיךָ וְלָלֶכֶת בִּדְרָכָיו, כָּל-הַיָּמִים--וְיָסַפְתָּ לְךָ עוֹד שָׁלֹשׁ עָרִים, עַל הַשָּׁלֹשׁ הָאֵלֶּה. 
<A NAME="10"> </A>
<B>י</B> וְלֹא יִשָּׁפֵךְ, דָּם נָקִי, בְּקֶרֶב אַרְצְךָ, אֲשֶׁר יְהוָה אֱלֹהֶיךָ נֹתֵן לְךָ נַחֲלָה; וְהָיָה עָלֶיךָ, דָּמִים.  {פ}<BR>
<A NAME="11"> </A>
<B>יא</B> וְכִי-יִהְיֶה אִישׁ, שֹׂנֵא לְרֵעֵהוּ, וְאָרַב לוֹ וְקָם עָלָיו, וְהִכָּהוּ נֶפֶשׁ וָמֵת; וְנָס, אֶל-אַחַת הֶעָרִים הָאֵל. 
<A NAME="12"> </A>
<B>יב</B> וְשָׁלְחוּ זִקְנֵי עִירוֹ, וְלָקְחוּ אֹתוֹ מִשָּׁם; וְנָתְנוּ אֹתוֹ, בְּיַד גֹּאֵל הַדָּם--וָמֵת. 
<A NAME="13"> </A>
<B>יג</B> לֹא-תָחוֹס עֵינְךָ, עָלָיו; וּבִעַרְתָּ דַם-הַנָּקִי מִיִּשְׂרָאֵל, וְטוֹב לָךְ.  {ס} 
<A NAME="14"> </A>
<B>יד</B> לֹא תַסִּיג גְּבוּל רֵעֲךָ, אֲשֶׁר גָּבְלוּ רִאשֹׁנִים--בְּנַחֲלָתְךָ, אֲשֶׁר תִּנְחַל, בָּאָרֶץ, אֲשֶׁר יְהוָה אֱלֹהֶיךָ נֹתֵן לְךָ לְרִשְׁתָּהּ.  {ס} 
<A NAME="15"> </A>
<B>טו</B> לֹא-יָקוּם עֵד אֶחָד בְּאִישׁ, לְכָל-עָ