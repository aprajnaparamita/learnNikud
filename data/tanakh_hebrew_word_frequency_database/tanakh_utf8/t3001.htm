<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - שיר השירים פרק א</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
שיר השירים - <A HREF="t30.htm">הכול</A><BR>פרק
א
<A HREF="t3002.htm">ב</A>
<A HREF="t3003.htm">ג</A>
<A HREF="t3004.htm">ד</A>
<A HREF="t3005.htm">ה</A>
<A HREF="t3006.htm">ו</A>
<A HREF="t3007.htm">ז</A>
<A HREF="t3008.htm">ח</A>
<BR>
 <BR>
<A HREF="http://www.mechon-mamre.org/mp3/t3001.mp3" TARGET="_blank">האזנה לפרק זה</A>
</P>
<HR>

<H1>שיר השירים פרק א</H1>

<A NAME="1"> </A>
<P><B>א</B> <BIG>שִׁ</BIG>יר הַשִּׁירִים, אֲשֶׁר לִשְׁלֹמֹה. 
<A NAME="2"> </A>
<B>ב</B> יִשָּׁקֵנִי מִנְּשִׁיקוֹת פִּיהוּ, כִּי-טוֹבִים דֹּדֶיךָ מִיָּיִן. 
<A NAME="3"> </A>
<B>ג</B> לְרֵיחַ שְׁמָנֶיךָ טוֹבִים, שֶׁמֶן תּוּרַק שְׁמֶךָ; עַל-כֵּן, עֲלָמוֹת אֲהֵבוּךָ. 
<A NAME="4"> </A>
<B>ד</B> מָשְׁכֵנִי, אַחֲרֶיךָ נָּרוּצָה; הֱבִיאַנִי הַמֶּלֶךְ חֲדָרָיו, נָגִילָה וְנִשְׂמְחָה בָּךְ--נַזְכִּירָה דֹדֶיךָ מִיַּיִן, מֵישָׁרִים אֲהֵבוּךָ.  {פ}<BR>
<A NAME="5"> </A>
<B>ה</B> שְׁחוֹרָה אֲנִי וְנָאוָה, בְּנוֹת יְרוּשָׁלִָם; כְּאָהֳלֵי קֵדָר, כִּירִיעוֹת שְׁלֹמֹה. 
<A NAME="6"> </A>
<B>ו</B> אַל-תִּרְאוּנִי שֶׁאֲנִי שְׁחַרְחֹרֶת, שֶׁשְּׁזָפַתְנִי הַשָּׁמֶשׁ; בְּנֵי אִמִּי נִחֲרוּ-בִי, שָׂמֻנִי נֹטֵרָה אֶת-הַכְּרָמִים--כַּרְמִי שֶׁלִּי, לֹא נָטָרְתִּי. 
<A NAME="7"> </A>
<B>ז</B> הַגִּידָה לִּי, שֶׁאָהֲבָה נַפְשִׁי, אֵיכָה תִרְעֶה, אֵיכָה תַּרְבִּיץ בַּצָּהֳרָיִם; שַׁלָּמָה אֶהְיֶה כְּעֹטְיָה, עַל עֶדְרֵי חֲבֵרֶיךָ. 
<A NAME="8"> </A>
<B>ח</B> אִם-לֹא תֵדְעִי לָךְ, הַיָּפָה בַּנָּשִׁים; צְאִי-לָךְ בְּעִקְבֵי הַצֹּאן, וּרְעִי אֶת-גְּדִיֹּתַיִךְ, עַל, מִשְׁכְּנוֹת הָרֹעִים.  {פ}<BR>
<A NAME="9"> </A>
<B>ט</B> לְסֻסָתִי בְּרִכְבֵי פַרְעֹה, דִּמִּיתִיךְ רַעְיָתִי. 
<A NAME="10"> </A>
<B>י</B> נָאווּ לְחָיַיִךְ בַּתֹּרִים, צַוָּארֵךְ בַּחֲרוּזִים. 
<A NAME="11"> </A>
<B>יא</B> תּוֹרֵי זָהָב נַעֲשֶׂה-לָּךְ, עִם נְקֻדּוֹת הַכָּסֶף. 
<A NAME="12"> </A>
<B>יב</B> עַד-שֶׁהַמֶּלֶךְ, בִּמְסִבּוֹ, נִרְדִּי, נָתַן רֵיחוֹ. 
<A NAME="13"> </A>
<B>יג</B> צְרוֹר הַמֹּר דּוֹדִי לִי, בֵּין שָׁדַי יָלִין. 
<A NAME="14"> </A>
<B>יד</B> אֶשְׁכֹּל הַכֹּפֶר דּוֹדִי לִי, בְּכַרְמֵי עֵין גֶּדִי.  {ס} 
<A NAME="15"> </A>
<B>טו</B> הִנָּךְ יָפָה רַעְיָתִי, הִנָּךְ יָפָה עֵינַיִךְ יוֹנִים. 
<A NAME="16"> </A>
<B>טז</B> הִנְּךָ יָפֶה דוֹדִי אַף נָעִים, אַף-עַרְשֵׂנוּ רַעֲנָנָה. 
<A NAME="17"> </A>
<B>יז</B> קֹרוֹת בָּתֵּינוּ אֲרָזִים, רחיטנו (רַהִיטֵנוּ) בְּרוֹתִים.</P>

<HR>
<P CLASS=s>
<A HREF="t0.htm">תנ"ך</A> -
שיר השירים - <A HREF="t30.htm">הכול</A><BR>פרק
א
<A HREF="t3002.htm">ב</A>
<A HREF="t3003.htm">ג</A>
<A HREF="t3004.htm">ד</A>
<A HREF="t3005.htm">ה</A>
<A HREF="t3006.htm">ו</A>
<A HREF="t3007.htm">ז</A>
<A HREF="t3008.htm">ח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3001')</SCRIPT></P>
</BODY></HTML>
