<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2014 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - מלכים ב פרק כה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
<A HREF="t09a19.htm">יט</A>
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
<A HREF="t09b01.htm">א</A>
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
כה
<BR>
 <BR>
<A HREF="http://www.mechon-mamre.org/mp3/t09b25.mp3" TARGET="_blank">האזנה לפרק זה</A>
</P>
<HR>

<H1>מלכים ב פרק כה</H1>

<A NAME="1"> </A>
<P><B>א</B> וַיְהִי בִשְׁנַת הַתְּשִׁיעִית לְמָלְכוֹ, בַּחֹדֶשׁ הָעֲשִׂירִי בֶּעָשׂוֹר לַחֹדֶשׁ, בָּא נְבֻכַדְנֶאצַּר מֶלֶךְ-בָּבֶל הוּא וְכָל-חֵילוֹ עַל-יְרוּשָׁלִַם, וַיִּחַן עָלֶיהָ; וַיִּבְנוּ עָלֶיהָ דָּיֵק, סָבִיב. 
<A NAME="2"> </A>
<B>ב</B> וַתָּבֹא הָעִיר, בַּמָּצוֹר, עַד עַשְׁתֵּי עֶשְׂרֵה שָׁנָה, לַמֶּלֶךְ צִדְקִיָּהוּ. 
<A NAME="3"> </A>
<B>ג</B> בְּתִשְׁעָה לַחֹדֶשׁ, וַיֶּחֱזַק הָרָעָב בָּעִיר; וְלֹא-הָיָה לֶחֶם, לְעַם הָאָרֶץ. 
<A NAME="4"> </A>
<B>ד</B> וַתִּבָּקַע הָעִיר, וְכָל-אַנְשֵׁי הַמִּלְחָמָה הַלַּיְלָה דֶּרֶךְ שַׁעַר בֵּין הַחֹמֹתַיִם אֲשֶׁר עַל-גַּן הַמֶּלֶךְ, וְכַשְׂדִּים עַל-הָעִיר, סָבִיב; וַיֵּלֶךְ, דֶּרֶךְ הָעֲרָבָה. 
<A NAME="5"> </A>
<B>ה</B> וַיִּרְדְּפוּ חֵיל-כַּשְׂדִּים אַחַר הַמֶּלֶךְ, וַיַּשִּׂגוּ אֹתוֹ בְּעַרְבוֹת יְרֵחוֹ; וְכָל-חֵילוֹ--נָפֹצוּ, מֵעָלָיו. 
<A NAME="6"> </A>
<B>ו</B> וַיִּתְפְּשׂוּ, אֶת-הַמֶּלֶךְ, וַיַּעֲלוּ אֹתוֹ אֶל-מֶלֶךְ בָּבֶל, רִבְלָתָה; וַיְדַבְּרוּ אִתּוֹ, מִשְׁפָּט. 
<A NAME="7"> </A>
<B>ז</B> וְאֶת-בְּנֵי, צִדְקִיָּהוּ, שָׁחֲטוּ, לְעֵינָיו; וְאֶת-עֵינֵי צִדְקִיָּהוּ, עִוֵּר, וַיַּאַסְרֵהוּ בַּנְחֻשְׁתַּיִם, וַיְבִאֵהוּ בָּבֶל.  {ס} 
<A NAME="8"> </A>
<B>ח</B> וּבַחֹדֶשׁ הַחֲמִישִׁי, בְּשִׁבְעָה לַחֹדֶשׁ--הִיא שְׁנַת תְּשַׁע-עֶשְׂרֵה שָׁנָה, לַמֶּלֶךְ נְבֻכַדְנֶאצַּר מֶלֶךְ-בָּבֶל:  בָּא נְבוּזַרְאֲדָן רַב-טַבָּחִים, עֶבֶד מֶלֶךְ-בָּבֶל--יְרוּשָׁלִָם. 
<A NAME="9"> </A>
<B>ט</B> וַיִּשְׂרֹף אֶת-בֵּית-יְהוָה, וְאֶת-בֵּית הַמֶּלֶךְ; וְאֵת כָּל-בָּתֵּי יְרוּשָׁלִַם וְאֶת-כָּל-בֵּית גָּדוֹל, שָׂרַף בָּאֵשׁ. 
<A NAME="10"> </A>
<B>י</B> וְאֶת-חוֹמֹת יְרוּשָׁלִַם, סָבִיב--נָתְצוּ כָּל-חֵיל כַּשְׂדִּים, אֲשֶׁר רַב-טַבָּחִים. 
<A NAME="11"> </A>
<B>יא</B> וְאֵת יֶתֶר הָעָם הַנִּשְׁאָרִים בָּעִיר, וְאֶת-הַנֹּפְלִים אֲשֶׁר נָפְלוּ עַל-הַמֶּלֶךְ בָּבֶל, וְאֵת, יֶתֶר הֶהָמוֹן--הֶגְלָה, נְבוּזַרְאֲדָן רַב-טַבָּחִים. 
<A NAME="12"> </A>
<B>יב</B> וּמִדַּלַּת הָאָרֶץ, הִשְׁאִיר רַב-טַבָּחִים, לְכֹרְמִים, וּלְיֹגְבִים. 
<A NAME="13"> </A>
<B>יג</B> וְאֶת-עַמּוּדֵי הַנְּחֹשֶׁת אֲשֶׁר בֵּית-יְהוָה, וְאֶת-הַמְּכֹנוֹת וְאֶת-יָם הַנְּחֹשֶׁת אֲשֶׁר בְּבֵית-יְהוָה--שִׁבְּרוּ כַשְׂדִּים; וַיִּשְׂאוּ אֶת-נְחֻשְׁתָּם, בָּבֶלָה. 
<A NAME="14"> </A>
<B>יד</B> וְאֶת-הַסִּירֹת וְאֶת-הַיָּעִים וְאֶת-הַמְזַמְּרוֹת וְאֶת-הַכַּפּוֹת, וְאֵת כָּל-כְּלֵי הַנְּחֹשֶׁת אֲשֶׁר יְשָׁרְתוּ-בָם--לָקָחוּ. 
<A NAME="15"> </A>
<B>טו</B> וְאֶת-הַמַּחְתּוֹת, וְאֶת-הַמִּזְרָקוֹת, אֲשֶׁר זָהָב זָהָב, וַאֲשֶׁר-כֶּסֶף כָּסֶף--לָקַח, רַב-טַבָּחִים. 
<A NAME="16"> </A>
<B>טז</B> הָעַמּוּדִים שְׁנַיִם, הַיָּם הָאֶחָד וְהַמְּכֹנוֹת, אֲשֶׁר-עָשָׂה שְׁלֹמֹה, לְבֵית יְהוָה--לֹא-הָיָה מִשְׁקָל, לִנְחֹשֶׁת כָּל-הַכֵּלִים הָאֵלֶּה. 
<A NAME="17"> </A>
<B>יז</B> שְׁמֹנֶה עֶשְׂרֵה אַמָּה קוֹמַת הָעַמּוּד הָאֶחָד, וְכֹתֶרֶת עָלָיו נְחֹשֶׁת וְקוֹמַת הַכֹּתֶרֶת שָׁלֹשׁ אמה (אַמּוֹת), וּשְׂבָכָה וְרִמֹּנִים עַל-הַכֹּתֶרֶת סָבִיב, הַכֹּל נְחֹשֶׁת; וְכָאֵלֶּה לַעַמּוּד הַשֵּׁנִי, עַל-הַשְּׂבָכָה. 
<A NAME="18"> </A>
<B>יח</B> וַיִּקַּח רַב-טַבָּחִים, אֶת-שְׂרָיָה כֹּהֵן הָרֹאשׁ, וְאֶת-צְפַנְיָהוּ, כֹּהֵן מִשְׁנֶה; וְאֶת-שְׁלֹשֶׁת, שֹׁמְרֵי הַסַּף. 
<A NAME="19"> </A>
<B>יט</B> וּמִן-הָעִיר לָקַח סָרִיס אֶחָד אֲשֶׁר-הוּא פָקִיד עַל-אַנְשֵׁי הַמִּלְחָמָה, וַחֲמִשָּׁה אֲנָשִׁים מֵרֹאֵי פְנֵי-הַמֶּלֶךְ אֲשֶׁר נִמְצְאוּ בָעִיר, וְאֵת הַסֹּפֵר שַׂר הַצָּבָא, הַמַּצְבִּא אֶת-עַם הָאָרֶץ; וְשִׁשִּׁים אִישׁ מֵעַם הָאָרֶץ, הַנִּמְצְאִים בָּעִיר. 
<A NAME="20"> </A>
<B>כ</B> וַיִּקַּח אֹתָם, נְבוּזַרְאֲדָן רַב-טַבָּחִים; וַיֹּלֶךְ אֹתָם עַל-מֶלֶךְ בָּבֶל, רִבְלָתָה. 
<A NAME="21"> </A>
<B>כא</B> וַיַּךְ אֹתָם מֶלֶךְ בָּבֶל וַיְמִיתֵם בְּרִבְלָה, בְּאֶרֶץ חֲמָת; וַיִּגֶל יְהוּדָה, מֵעַל אַדְמָתוֹ. 
<A NAME="22"> </A>
<B>כב</B> וְהָעָם, הַנִּשְׁאָר בְּאֶרֶץ יְהוּדָה, אֲשֶׁר הִשְׁאִיר, נְבוּכַדְנֶאצַּר מֶלֶךְ בָּבֶל--וַיַּפְקֵד עֲלֵיהֶם, אֶת-גְּדַלְיָהוּ בֶּן-אֲחִיקָם בֶּן-שָׁפָן. 
<A NAME="23"> </A>
<B>כג</B> וַיִּשְׁמְעוּ כָל-שָׂרֵי הַחֲיָלִים הֵמָּה וְהָאֲנָשִׁים, כִּי-הִפְקִיד מֶלֶךְ-בָּבֶל אֶת-גְּדַלְיָהוּ, וַיָּבֹאוּ אֶל-גְּדַלְיָהוּ, הַמִּצְפָּה; וְיִשְׁמָעֵאל בֶּן-נְתַנְיָה וְיוֹחָנָן בֶּן-קָרֵחַ וּשְׂרָיָה בֶן-תַּנְחֻמֶת הַנְּטֹפָתִי, וְיַאֲזַנְיָהוּ בֶּן-הַמַּעֲכָתִי--הֵמָּה, וְאַנְשֵׁיהֶם. 
<A NAME="24"> </A>
<B>כד</B> וַיִּשָּׁבַע לָהֶם גְּדַלְיָהוּ, וּלְאַנְשֵׁיהֶם, וַיֹּאמֶר לָהֶם, אַל-תִּירְאוּ מֵעַבְדֵי הַכַּשְׂדִּים:  שְׁבוּ בָאָרֶץ, וְעִבְדוּ אֶת-מֶלֶךְ בָּבֶל--וְיִטַב לָכֶם.  {פ}<BR>
<A NAME="25"> </A>
<B>כה</B> וַיְהִי בַּחֹדֶשׁ הַשְּׁבִיעִי, בָּא יִשְׁמָעֵאל בֶּן-נְתַנְיָה בֶּן-אֱלִישָׁמָע מִזֶּרַע הַמְּלוּכָה וַעֲשָׂרָה אֲנָשִׁים אִתּוֹ, וַיַּכּוּ אֶת-גְּדַלְיָהוּ, וַיָּמֹת; וְאֶת-הַיְּהוּדִים, וְאֶת-הַכַּשְׂדִּים, אֲשֶׁר-הָיוּ אִתּוֹ, בַּמִּצְפָּה. 
<A NAME="26"> </A>
<B>כו</B> וַיָּקֻמוּ כָל-הָעָם מִקָּטֹן וְעַד-גָּדוֹל, וְשָׂרֵי הַחֲיָלִים, וַיָּבֹאוּ, מִצְרָיִם:  כִּי יָרְאוּ, מִפְּנֵי כַשְׂדִּים.  {ס} 
<A NAME="27"> </A>
<B>כז</B> וַיְהִי בִשְׁלֹשִׁים וָשֶׁבַע שָׁנָה, לְגָלוּת יְהוֹיָכִין מֶלֶךְ-יְהוּדָה, בִּשְׁנֵים עָשָׂר חֹדֶשׁ, בְּעֶשְׂרִים וְשִׁבְעָה לַחֹדֶשׁ; נָשָׂא אֱוִיל מְרֹדַךְ מֶלֶךְ בָּבֶל בִּשְׁנַת מָלְכוֹ, אֶת-רֹאשׁ יְהוֹיָכִין מֶלֶךְ-יְהוּדָה--מִבֵּית כֶּלֶא. 
<A NAME="28"> </A>
<B>כח</B> וַיְדַבֵּר אִתּוֹ, טֹבוֹת; וַיִּתֵּן, אֶת-כִּסְאוֹ, מֵעַל כִּסֵּא הַמְּלָכִים אֲשֶׁר אִתּוֹ, בְּבָבֶל. 
<A NAME="29"> </A>
<B>כט</B> וְשִׁנָּא, אֵת בִּגְדֵי כִלְאוֹ; וְאָכַל לֶחֶם תָּמִיד לְפָנָיו, כָּל-יְמֵי חַיָּיו. 
<A NAME="30"> </A>
<B>ל</B> וַאֲרֻחָתוֹ, אֲרֻחַת תָּמִיד נִתְּנָה-לּוֹ מֵאֵת הַמֶּלֶךְ--דְּבַר-יוֹם בְּיוֹמוֹ:  כֹּל, יְמֵי חַיָּו.  {ש}</P>

<HR>
<P CLASS=s>
<A HREF="t0.htm">תנ"ך</A> -
מלכים - <A HREF="t09.htm">הכול</A><BR>מלכים א פרק
<A HREF="t09a01.htm">א</A>
<A HREF="t09a02.htm">ב</A>
<A HREF="t09a03.htm">ג</A>
<A HREF="t09a04.htm">ד</A>
<A HREF="t09a05.htm">ה</A>
<A HREF="t09a06.htm">ו</A>
<A HREF="t09a07.htm">ז</A>
<A HREF="t09a08.htm">ח</A>
<A HREF="t09a09.htm">ט</A>
<A HREF="t09a10.htm">י</A>
<A HREF="t09a11.htm">יא</A>
<A HREF="t09a12.htm">יב</A>
<A HREF="t09a13.htm">יג</A>
<A HREF="t09a14.htm">יד</A>
<A HREF="t09a15.htm">טו</A>
<A HREF="t09a16.htm">טז</A>
<A HREF="t09a17.htm">יז</A>
<A HREF="t09a18.htm">יח</A>
<A HREF="t09a19.htm">יט</A>
<A HREF="t09a20.htm">כ</A>
<A HREF="t09a21.htm">כא</A>
<A HREF="t09a22.htm">כב</A>
- מלכים ב פרק
<A HREF="t09b01.htm">א</A>
<A HREF="t09b02.htm">ב</A>
<A HREF="t09b03.htm">ג</A>
<A HREF="t09b04.htm">ד</A>
<A HREF="t09b05.htm">ה</A>
<A HREF="t09b06.htm">ו</A>
<A HREF="t09b07.htm">ז</A>
<A HREF="t09b08.htm">ח</A>
<A HREF="t09b09.htm">ט</A>
<A HREF="t09b10.htm">י</A>
<A HREF="t09b11.htm">יא</A>
<A HREF="t09b12.htm">יב</A>
<A HREF="t09b13.htm">יג</A>
<A HREF="t09b14.htm">יד</A>
<A HREF="t09b15.htm">טו</A>
<A HREF="t09b16.htm">טז</A>
<A HREF="t09b17.htm">יז</A>
<A HREF="t09b18.htm">יח</A>
<A HREF="t09b19.htm">יט</A>
<A HREF="t09b20.htm">כ</A>
<A HREF="t09b21.htm">כא</A>
<A HREF="t09b22.htm">כב</A>
<A HREF="t09b23.htm">כג</A>
<A HREF="t09b24.htm">כד</A>
כה
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t09b25')</SCRIPT></P>
</BODY></HTML>
