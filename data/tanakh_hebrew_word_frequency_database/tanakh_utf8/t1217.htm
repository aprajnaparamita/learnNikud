<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=UTF-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק יז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
יז
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1217.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק יז</H1>

<A NAME="1"> </A>
<P><B>א</B> וַיְהִי דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> בֶּן-אָדָם, חוּד חִידָה וּמְשֹׁל מָשָׁל, אֶל-בֵּית, יִשְׂרָאֵל. 
<A NAME="3"> </A>
<B>ג</B> וְאָמַרְתָּ כֹּה-אָמַר אֲדֹנָי יְהוִה, הַנֶּשֶׁר הַגָּדוֹל גְּדוֹל הַכְּנָפַיִם אֶרֶךְ הָאֵבֶר, מָלֵא הַנּוֹצָה, אֲשֶׁר-לוֹ הָרִקְמָה--בָּא אֶל-הַלְּבָנוֹן, וַיִּקַּח אֶת-צַמֶּרֶת הָאָרֶז. 
<A NAME="4"> </A>
<B>ד</B> אֵת רֹאשׁ יְנִיקוֹתָיו, קָטָף; וַיְבִיאֵהוּ אֶל-אֶרֶץ כְּנַעַן, בְּעִיר רֹכְלִים שָׂמוֹ. 
<A NAME="5"> </A>
<B>ה</B> וַיִּקַּח מִזֶּרַע הָאָרֶץ, וַיִּתְּנֵהוּ בִּשְׂדֵה-זָרַע; קָח עַל-מַיִם רַבִּים, צַפְצָפָה שָׂמוֹ. 
<A NAME="6"> </A>
<B>ו</B> וַיִּצְמַח וַיְהִי לְגֶפֶן סֹרַחַת שִׁפְלַת קוֹמָה, לִפְנוֹת דָּלִיּוֹתָיו אֵלָיו, וְשָׁרָשָׁיו, תַּחְתָּיו יִהְיוּ; וַתְּהִי לְגֶפֶן--וַתַּעַשׂ בַּדִּים, וַתְּשַׁלַּח פֹּרֹאות. 
<A NAME="7"> </A>
<B>ז</B> וַיְהִי נֶשֶׁר-אֶחָד גָּדוֹל, גְּדוֹל כְּנָפַיִם וְרַב-נוֹצָה; וְהִנֵּה הַגֶּפֶן הַזֹּאת כָּפְנָה שָׁרָשֶׁיהָ עָלָיו, וְדָלִיּוֹתָיו שִׁלְחָה-לּוֹ, לְהַשְׁקוֹת אוֹתָהּ, מֵעֲרֻגוֹת מַטָּעָהּ. 
<A NAME="8"> </A>
<B>ח</B> אֶל-שָׂדֶה טּוֹב אֶל-מַיִם רַבִּים, הִיא שְׁתוּלָה--לַעֲשׂוֹת עָנָף וְלָשֵׂאת פֶּרִי, לִהְיוֹת לְגֶפֶן אַדָּרֶת. 
<A NAME="9"> </A>
<B>ט</B> אֱמֹר, כֹּה אָמַר אֲדֹנָי יְהוִה--תִּצְלָח; הֲלוֹא אֶת-שָׁרָשֶׁיהָ יְנַתֵּק וְאֶת-פִּרְיָהּ יְקוֹסֵס וְיָבֵשׁ, כָּל-טַרְפֵּי צִמְחָהּ תִּיבָשׁ, וְלֹא-בִזְרֹעַ גְּדוֹלָה וּבְעַם-רָב, לְמַשְׂאוֹת אוֹתָהּ מִשָּׁרָשֶׁיהָ. 
<A NAME="10"> </A>
<B>י</B> וְהִנֵּה שְׁתוּלָה, הֲתִצְלָח; הֲלֹא כְגַעַת בָּהּ רוּחַ הַקָּדִים, תִּיבַשׁ יָבֹשׁ, עַל-עֲרֻגֹת צִמְחָהּ, תִּיבָשׁ.  {פ}<BR>
<A NAME="11"> </A>
<B>יא</B> וַיְהִי דְבַר-יְהוָה, אֵלַי לֵאמֹר. 
<A NAME="12"> </A>
<B>יב</B> אֱמָר-נָא לְבֵית הַמֶּרִי, הֲלֹא יְדַעְתֶּם מָה-אֵלֶּה; אֱמֹר, הִנֵּה-בָא מֶלֶךְ-בָּבֶל יְרוּשָׁלִַם וַיִּקַּח אֶת-מַלְכָּהּ וְאֶת-שָׂרֶיהָ, וַיָּבֵא אוֹתָם אֵלָיו, בָּבֶלָה. 
<A NAME="13"> </A>
<B>יג</B> וַיִּקַּח מִזֶּרַע הַמְּלוּכָה, וַיִּכְרֹת אִתּוֹ בְּרִית; וַיָּבֵא אֹתוֹ בְּאָלָה, וְאֶת-אֵילֵי הָאָרֶץ לָקָח. 
<A NAME="14"> </A>
<B>יד</B> לִהְיוֹת מַמְלָכָה שְׁפָלָה, לְבִלְתִּי הִתְנַשֵּׂא, לִשְׁמֹר אֶת-בְּרִיתוֹ, לְעָמְדָהּ. 
<A NAME="15"> </A>
<B>טו</B> וַיִּמְרָד-בּוֹ, לִשְׁלֹחַ מַלְאָכָיו מִצְרַיִם, לָתֶת-לוֹ סוּסִים, וְעַם-רָב; הֲיִצְלָח הֲיִמָּלֵט הָעֹשֵׂה אֵלֶּה, וְהֵפֵר בְּרִית וְנִמְלָט. 
<A NAME="16"> </A>
<B>טז</B> חַי-אָנִי, נְאֻם אֲדֹנָי יְהוִה, אִם-לֹא בִּמְקוֹם הַמֶּלֶךְ הַמַּמְלִיךְ אֹתוֹ, אֲשֶׁר בָּזָה אֶת-אָלָתוֹ וַאֲשֶׁר הֵפֵר אֶת-בְּרִיתוֹ--אִתּוֹ בְתוֹךְ-בָּבֶל, יָמוּת. 
<A NAME="17"> </A>
<B>יז</B> וְלֹא בְחַיִל גָּדוֹל וּבְקָהָל רָב, יַעֲשֶׂה אוֹתוֹ פַרְעֹה בַּמִּלְחָמָה, בִּשְׁפֹּךְ סֹלְלָה, וּבִבְנוֹת דָּיֵק--לְהַכְרִית, נְפָשׁוֹת רַבּוֹת. 
<A NAME="18"> </A>
<B>יח</B> וּבָזָה אָלָה, לְהָפֵר בְּרִית; וְהִנֵּה נָתַן יָדוֹ וְכָל-אֵלֶּה עָשָׂה, לֹא יִמָּלֵט.  {ס} 
<A NAME="19"> </A>
<B>יט</B> לָכֵן כֹּה-אָמַר אֲדֹנָי יְהוִה, חַי-אָנִי, אִם-לֹא אָלָתִי אֲשֶׁר בָּזָה, וּבְרִיתִי אֲשֶׁר הֵפִיר--וּנְתַתִּיו, בְּרֹאשׁוֹ. 
<A NAME="20"> </A>
<B>כ</B> וּפָרַשְׂתִּי עָלָיו רִשְׁתִּי, וְנִתְפַּשׂ בִּמְצוּדָתִי; וַהֲבִיאוֹתִיהוּ בָבֶלָה, וְנִשְׁפַּטְתִּי אִתּוֹ שָׁם, מַעֲלוֹ, אֲשֶׁר מָעַל-בִּי. 
<A NAME="21"> </A>
<B>כא</B> וְאֵת כָּל-מִבְרָחָו בְּכָל-אֲגַפָּיו בַּחֶרֶב יִפֹּלוּ, וְהַנִּשְׁאָרִים לְכָל-רוּחַ יִפָּרֵשׂוּ; וִידַעְתֶּם, כִּי אֲנִי יְהוָה דִּבַּרְתִּי.  {פ}<BR>
<A NAME="22"> </A>
<B>כב</B> כֹּה אָמַר, אֲדֹנָי יְהוִה, וְלָקַחְתִּי אָנִי מִצַּמֶּרֶת הָאֶרֶז הָרָמָה, וְנָתָתִּי; מֵרֹאשׁ יֹנְקוֹתָיו, רַךְ אֶקְטֹף, וְשָׁתַלְתִּי אָנִי, עַל הַר-גָּבֹהַּ וְתָלוּל. 
<A NAME="23"> </A>
<B>כג</B> בְּהַר מְרוֹם יִשְׂרָאֵל, אֶשְׁתֳּלֶנּוּ, וְנָשָׂא עָנָף וְעָשָׂה פֶרִי, וְהָיָה לְאֶרֶז אַדִּיר; וְשָׁכְנוּ תַחְתָּיו, כֹּל צִפּוֹר כָּל-כָּנָף--בְּצֵל דָּלִיּוֹתָיו, תִּשְׁכֹּנָּה. 
<A NAME="24"> </A>
<B>כד</B> וְיָדְעוּ כָּל-עֲצֵי הַשָּׂדֶה, כִּי אֲנִי יְהוָה הִשְׁפַּלְתִּי עֵץ גָּבֹהַּ הִגְבַּהְתִּי עֵץ שָׁפָל, הוֹבַשְׁתִּי עֵץ לָח, וְהִפְרַחְתִּי עֵץ יָבֵשׁ:  אֲנִי יְהוָה, דִּבַּרְתִּי וְעָשִׂיתִי.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
<A HREF="t1207.htm">ז</A>
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
יז
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1217')</SCRIPT></P>
</BODY></HTML>
